[
{"verse" : "3:1 Obajjukizenga okugonderanga abafuga n'abalina obuyinza, okuwuliranga, okweteekerateekeranga buli kikolwa kyonna ekirungi,"},
{"verse" : "2 obutavumanga muntu yenna, obutalwananga, okwewombeekanga, nga balaga obukkakkamu bwonna eri abantu bonna."},
{"verse" : "3 Kubanga era naffe edda twali basirusiru, abatawulira, abalimbibwa, nga tuweereza okwegomba n'ebinyumu ebitali bimu, nga tubeera mu ttima n'obuggya, abeekyayisa, era nga tukyawagana."},
{"verse" : "4 Naye obulungi bw'Omulokozi waffe Katonda n'okwagala kwe eri abantu bwe byalabika,"},
{"verse" : "5 n'atulokola, si l wa bikolwa eby'omu butuukirivu bye twakola ffe wabula olw'okusaasira kwe, olw'okunaazibwa okw'okuzaalibwa omulundi ogw'okubiri n'okufuulibwa abaggya Omwoyo Omutukuvu,"},
{"verse" : "6 gwe yatufukako olw'obugagga, ku bwa Yesu Kristo Omulokozi waffe;"},               
{"verse" : "7 nga tumaze okuweebwa obutuukirivu olw'ekisa kye oyo, tulyoke tufuuke abasika mu kusuubira obulamu obutaggwaawo."},
{"verse" : "8 Ekigambo kino kyesigwa, ne ku bino njagala ggwe okukakasizanga ddala, abakkiriza Katonda bajjukirenga okussaako omwoyo ku bikolwa ebirungi. Ebyo birungi, era bigasa abantu:"},
{"verse" : "9 naye empaka ez'obusiru n'ebitabo ebirimu endyo z'okuzaalibwa n 'ennyombo n'okuwakanira amateeka obyewalenga; kubanga tebiriiko kye bigasa so tebiriimu."},
{"verse" : "10 Omuntu omukyamu, bw'omalanga okumubuulirira om ulundi ogw'olubereberye n'ogw'okubiri, omugaananga,"},
{"verse" : "11 ng'omanya ng'ali n g'oyo akyamizibwa, era ayonoona, nga yeesalira yekka omusango."},
{"verse" : "12 Bwe ntumanga Atema gy'oli oba Tukiko, fuba okujja gye ndi mu Nikopoli: kubanga nteesezza okumalira eyo ebiro eby'empewo."},                           
{"verse" : "13 Fuba okubasibirira Zeena ow'amateeka ne Apolo, baleme okubulwa ekintu."},
{"verse" : "14 Era abaffe bayige okussangako omwoyo ku bikolwa ebirungi mu bigambo ebyetaagibwa, balemenga obutabala."},
{"verse" : "15 Abali nange bonna bakulamusizza. Olamuse abatwagala mu kukkiriza. Ekisa kibeerenga nammwe mwenna."}
]