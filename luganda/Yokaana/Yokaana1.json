[{"title" : "Kigambo eyava mu ggulu"},
{"verse" : "1:1 Ku lubereberye waaliwo Kigambo, Kigambo n'aba awali Katonda, Kigambo n'aba Katonda."},
{"verse" : "2 Ku lubereberye waaliwo Kigambo, Kigambo n'aba awali Katonda, Kigambo n'aba Katonda."},
{"verse" : "3 Ebintu byonna byakolebwa ku bw'oyo; era awataali ye tewaakolebwa kintu nakimu ekyakolebwa."},
{"verse" : "4 Obulamu bwali mu ye; obulamu ne buba omusana gw'abantu."},
{"verse" : "5 Omusana ne gwaka mu kizikiza, so ekizikiza tekyagutegeera."},
{"title" : "Yokaana awa obujulizi ku musana"},
    
{"verse" : "6 Waalabika omuntu, Katonda, gwe yatuma, erinnya lye Yokaana."},
{"verse" : "7 Oyo yajja olw'okutegeeza ategeeze eby'omusana, bonna bakkirize kububwe. "},
{"verse" : "8 Oyo si ye musana, wabula okutegeeza eby'o musana."},
{"verse" : "9 Waliwo omusana ogw'amazima ogwakira buli muntu, nga gujja mu nsi."},
{"verse" : "10 Yali mu nsi, ensi yakolebwa ku bubwe, era ensi teyamutegeera."},
{"verse" : "11 Yajja mu matwale ge, naye abaali mu matwale ge tebaamusembeza."},
{"verse" : "12 Naye bonna abaamusembeza yabawa obuyinza okufuuka abaana ba Katonda, be bakkiriza erinnya lye:"},
{"verse" : "13 abataazaalibwa musaayi, newakubadde okwagala kw'omubiri, newakubadde okwagala kw'omuntu, naye abaazaalibwa Katonda."},
{"title" : "Kigambo abeera wamu naffe"},      
{"verse" : "14 Kigambo n'afuuka omubiri, n'abeerako gye tuli (ne tulaba ekitiibwa kye, ekitiibwa ng'ekyoyo eyazaalibwa omu yekka Kitaffe), ng'ajjuddeekisa n'amazima."},
{"verse" : "15 Yokaana n'amutegeeza n'ayogerera waggulu ng'ayogera nti Oyo gwe nnagamba nti Ajja ennyuma wange ansinga nze: kubanga ye yali ow'olubereberye ku nze."},
{"verse" : "16 Kubanga ku kujjula kwe ffe fenna kwe twaweebwa, n'ekisa mu kifo ky'ekisa."},
{"verse" : "17 Kubanga amateeka gaaweebwa ku bwa Musa; ekisa n'amazima byabaawo ku bwa Yesu Kristo."},
{"verse" : "18 Tewali eyali alabye ku Katonda wonna wonna; Omwana eyazaalibwa omu yekka, aba mu kifuba kya Kitaffe, oyo yamutegeeza."},
{"verse" : "19 Kuno kwe kutegeeza kwa Yokaana, Abayudaaya abaava e Yerusaalemi bwe baamutumira bakabona n'Abaleevi okumubuuza nti Ggwe ani?"},
{"verse" : "20 N'ayatula,n'ateegaana; n'ayatula nti Si nze Kristo."},
{"verse" : "21 Ne bamubuuza nti Kale lw'oli ani? oli Eriya? N'agamba nti Si nze ye. Ggwe nnabbi oli? N'addamu nti Nedda."},
{"verse" : "22 Awo ne bamugamba nti Lw'oli ani? tubaddemu abatutumye. Weeyita ani?"},
{"verse" : "23 N'agamba nti Nze ndi ddoboozi ly'omuntu ayogerera waggulu mu ddungu nti Muluŋŋamye oluguudo lwa Mukama, nga nnabbi Isaaya bweyayogera."},
{"verse" : "24 Abaatumibwa baali ba mu Bafalisaayo."},
{"verse" : "25 Ne bamubuuza,ne bamugamba nti Oba ggwe toli Kristo, oba Eriya, oba nnabbi oli, kale kiki ekikubatizisa?"},
{"verse" : "26 Yokaana n'abaddamu, ng'agamba nti Nze mbati za n'amazzi: wakati mu mmwe ayimiridde omuntu gwe mutamanyi,"},
{"verse" : "27 ajja ennyuma wange, so nange sisaanira kusumulula lukoba lwa ngatto ye."},
{"verse" : "28 Ebyo byakolerwa Bessaniya, emitala wa Yoludaani, Yokaana gye yabatirizanga."},
{"verse" : "29 Olunaku olw'okubiri n'alaba Yesu ng'ajja gy'ali, n'agamba nti Laba, Omwana gw'endiga gwa Katonda, aggyawo ebibi by'ensi!"},
{"verse" : "30 oyo gwe nnagamba nti Ennyuma wange ejjayo omuntu ansinga: kubanga ye yali ow'olubereberye ku nze."},
{"verse" : "31 Nange saamumanya: naye ayolesebwe Isiraeri, kyennava njija nga mbatiza n'amazzi. "},
{"verse" : "32 Yokaana n'ategeezang'agamba nti Nnalaba Omwoyo ng'ava mu ggulu ng'ejjiba; n'abeera ku ye."},
{"verse" : "33 Nange saamumanya: naye eyantuma okubatiza n'amazzi, ye yaggamba nti Ggwe oliraba Omwoyo ng'akka ng'abeera ku ye, oyo ye abatiza n'Omwoyo Omutukuvu."},
{"verse" : "34 Nange ne ndaba, ne ntegeeza nti oyo ye Mwana wa Katonda. "},
{"verse" : "35 Olunaku olwaddirira nate Yokaana yali ayimiridde n'ab'okubayigirizwa be babiri;"},
{"verse" : "36 n'atunuulira Yesu ng'atambula, n'agamba nti Laba, Omwana gw'endiga gwa Katonda!"},
{"verse" : "37 Abayigirizwa abo ababiri ne bawulira ng'ayogera, ne bagoberera Yesu."},
{"verse" : "38 Yesu n'akyuka n'abalaba nga bamugoberera, n'abagamba nti Munoonya ki? Ne bamugambanti Labbi (amakulu gaakyo bwe kitegeezebwa nti Omuyigiriza), osula wa?"},
{"verse" : "39 N'abagamba nti Mujje, munaalabawo. Ne bajja ne balabaw'asula; ne basula ewuwe olunaku olwo: obudde bwali nga ssaawa ya kkumi."},
{"verse" : "40 Andereya, muganda wa Sirnooni Peetero, ye omu ku bali ababiri abaawulira Yokaana ng'ayogera, ne bamugoberera."},
{"verse" : "41 Ye n'asooka okulaba muganda we ye Simooni, n'amugamba nti Tulabye Kristo, amakulu gaakyo bwe kitegeezebwa nti Eyafukibwako amafuta."},
{"verse" : "42 N'amuleeta eri Yesu. Yesu n'amutunuulira, n'agamba n ti Ggwe Simooni omwana wa Yokaana: onooyitibwanga Keefa, (amakulu gaalyo bwe litegeezebwa nti Peetero)."},
{"verse" : "43 Olunaku olwaddako yayagala okuvaay o okugenda e Ggaliraaya, n'alaba Firipo: Yesu n'amugamba ntiNgoberera."},
{"verse" : "44 Naye Firipo yali w'e Besusayida, mu kibuga kya Andereya ne Peetero."},
{"verse" : "45 Firipo n'alaba Nassanayiri n'amugamba nti Tulabye oyo Musa gwe yawandiikako mu mateeka ne bannabbi, Yesu, omwana wa Yusufu, ow'e Nazaaleesi."},
{"verse" : "46 Nassanayiri n'amugamba nti Mu Nazaaleesi muyinza okuvaamu ekintu ekirungi? Firipo n'amugamba nti Jjangu olabe."},
{"verse" : "47 Yesu n'alaba Nassanayiri ng'ajja gy'ali, n'amwogerako nti LabaOmuisiraeri wawu, ataliimu bukuusa!"},             
{"verse" : "48 Nassanayiri n'amugamba nti Wantegeerera wa? Yesu n'addamu n'amugamba nti Firipo bw'abadde tannakuyita, bw'obadde mu mutiini, ne nkulaba."},
{"verse" : "49 Nassanayiri n'amuddamu nti Labbi, ggwe Mwana wa Katonda: ggwe Kabaka wa Isiraeri."},
{"verse" : "50 Yesu n'addamu n'amugamba nti Kubanga nkugambye nti nkulabye mu mutiiniokkirizza? oliraba ebikulu okukira ebyo."},
{"verse" : "51 N'amugamba nti Ddala ddala mbagamba nti Muliraba eggulu nga libikkuse, ne bamalayika ba Katondanga balinnya era nga bakkira ku Mwana w'omuntu."}
]