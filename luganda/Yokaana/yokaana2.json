[{"title" : "Amazzi gafuuka omwenge"},
{"verse" : "2:1 Olunaku olw'okusatu, ne waba embaga ey'obugole mu Kaana eky'e Ggaliraaya; ne nnyina Yesu yaliwo;"},
{"verse" : "2 Yesu ne bamuyita n'abayigirizwa be ku mbaga."},
{"verse" : "3 Naye omwenge bwe gwaggwaawo, nnyina Yesu n'amugamba nti Tebalina nvinnyo."},
{"verse" : "4 Yesu n'amugamba nti Omukyala, Onvunaana ki? ekiseera kyange tekinnaba kutuuka."},
{"verse" : "5 Nnyina n'agamba abaweereza nti Ky'anaabagamba kyonna, kye mukola."},
{"verse" : "6 Waaliwo amasuwa ag'amayinja mukaaga, agaateekebwawo olw'empisa ey'okutukiiza kw'Abayudaaya, buli limu nga livaamu ensuwa nga bbiri oba ssatu."},
{"verse" : "7 Yesu n' abagamba nti Amasuwa mugajjuze amazzi. Ne bagajjuza okutuusa ku migo."},
{"verse" : "8 N'abagamba nti Musene kaakano, mutwalire omugabuzi w'embaga. Ne bamutwalira."},
{"verse" : "9 Awo omugabuzi w'embaga bwe yalega ku mazzi agafuuse envinnyo, n'atamanya gy'evudde (naye abaweereza abaasen a amazzi baamanya), omugabuzi w'embaga n'ayita awasizza omugole,"},
{"verse" : "10 n'amugamba nti Buli muntu asooka kussaawo nvinnyo nnungi; n aye abantu bwe bakkuta, n'alyoka assaawo embi: naye ggwe oterese ennun gi okutuusa kaakano "},
{"verse" : "11 Kano ke kabonero Yesu ke yasookerako okukola mu Kaana eky'e Ggaliraaya, n'alabisa ekitiibwa kye; abayigirizwa be ne bamukkiriza."},
{"verse" : "12 Awo oluvannyuma lw'ekyo n'aserengeta e Kaperunawumu, yene nnyina ne baganda be n'abayigirizwa be: ne bamalayo ennaku si n nyingi."},
{"verse" : "13 Okuyitako okw'Abayudaaya kwali kunaatera okutuuka, Yesu n'ayambuka e Yelusaalemi."},
{"verse" : "14 N'asanga mu yeekaalu abatunda ente n'endiga n'amayiba, n'abawaanyisa effeeza nga batudde:"},
{"verse" : "15 n'afuul a emigwa olukoba, n'abagoba bonna mu yeekaalu, n'endiga n'ente; n'ayiwa effeeza ez'abawaanyisa effeeza, n'avuunika embaawo zaabwe;"},
{"verse" : "16 n 'agamba abaali batunda amayiba nti Muggyeewo ebintu bino: muleme kufuulannyumba ya Kitange nnyumba ya buguzi."},
{"verse" : "17 Abayigirizwa be ne bajjukira nga kyawandiikibwa nti Obuggya bw'ennyumba yo bulindya. "},
{"verse" : "18 Awo Abayudaaya ne baddamu ne bamugamba nti Kabonero ki k'otwolesa akakukoza bino?"},
{"verse" : "19 Yesu n'addamu n'abagamba nti Mumenye yeekaalu eno, nange ndigizimbira ennaku ssatu."},
{"verse" : "20 Awo Abayudaaya ne boogera nti Yeekaalu eno yazimbirwa emyaka amakumi ana mu mukaaga, naawe oligizimbira ennaku ssatu?"},
{"verse" : "21 Naye yayogera ku yeekaalu ya mubiri gwe."},
{"verse" : "22 Awo bwe yazuukizibwa mu bafu, abayigirizwa be ne bajjukira nti yayogera ekyo; ne bakkiriza ebyawandiikibwa, n'ekigambo Yesu ky e yayogera."},
{"verse" : "23 Awo bwe yali mu Yerusaalemi ku Kuyitako, ku mbaga, bangi ne bakkiriza erinnya lye, bwe baalaba obubonero bwe bwe yakola."},
{"verse" : "24 Naye Yesu n'atabeeyabizaamu kubanga yategeera bonna, "},
{"verse" : "25 era teyeetaaga muntu yenna okutegeeza eby'abantu; kubanga ye yennyini yategeera ebyali mu bantu."}
]