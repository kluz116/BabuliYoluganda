[{"title" : "Yesu afuuka omuweereza"},
{"verse" : "13:1 Naye embaga ey'Okuyitako yali nga tennatuuka, Yesu bwe yamanya ng'ekiseera kye kituuse okuva mu nsi muno okugenda eri Kitaawe, bwe yayagala ababe abali mu nsi, yabaagala okutuusa enkomerero."},
{"verse" : "2 Bwe baali balya emmere ey'ekyeggulo Setaani nga yamaze dda okuweerera Yuda Isukalyoti omwana wa Simooni mu mutima gwe okumulyamu olukwe,"},
{"verse" : "3 Yesu bwe yamanya nga Kitaawe amuwadde byonna mu mukono gwe,era nga yava wa Katonda, ate ng'adda wa Katonda,"},
{"verse" : "4 n'ava ku mmere, n'ayambulamu engoye ze; n'addira ekiremba, ne yeesiba eki myu."},
{"verse" : "5 N'alyoka afuka amazzi mu kibya, n'atanula okunaaza abayigirizwa ebigere n'okubisiimuuza ekiremba kye yali yeesibye."},
{"verse" : "6 Awo n'ajja eri Simooni Peetero. Naye n'amugamba nti Mukama wange, ggwe onnaaza ebigere?"},     
{"verse" : "7 Yesu n'addamu n'amugamba ntiKye nkola nze tokimanyi ggwe kaakano, naye olikitegeera luvannyuma."},
{"verse" : "8 Peetero n'amugamba nti Ton naazenga bigere byange emirembe gyonna. Yesu n'amuddamu nti Bwe ssiikunaaze tossa kimu nange."},
{"verse" : "9 Simooni Peetero n'amugamba nti Mukama wange, si bigere byange byokka, naye n'emikono n'omutwe."},
{"verse" : "10 Yesu n'amugamba nti Anaazibwa omubiri taliiko kye yeetaaga wabula okunaaba ebigere byokka, naye yenna nga mulongoofu: nammwe muli balongoofu naye si mwenna."},
{"verse" : "11 Kubanga yamumanya anaamulyamu olukwe; kyeyava ayogera nti Mwenna temuli balongoofu."},
{"verse" : "12 Awo bwe yamala okubanaaza ebigere, n'ayambala engoye ze, n'atuula nate, n'abagamba nti Mutegedde kye mbakoze?"},
{"verse" : "13 Mmwe mumpita Muyigiriza era Mukama wammwe: era mwogera bulungi; kubanga bwe ndi."},
{"verse" : "14 Kale oba nga nze Mukama wammwe era Omuyigiriza mbanaazizza ebigere, era nammwe kibagwanira okunaazagananga ebigere."},
{"verse" : "15 Kubanga mbawadde ekyokulabirako, era nga bwe mbakoze nze, nammwe mukolenga bwe mutyo."},
{"verse" : "16 Ddala ddala mbagamba nti Omuddu tasinga bukulu mukama we; so omutume tasmga bukulu oli eyamutuma."},
{"verse" : "17 Bwe mubiman ya ebyo, mulina omukisa bwe mubikola."},
{"verse" : "18 Soogedde ku mmwe mwenna: nze mmanyi be nnalondamu: naye ekyawandiikibwa kituukirire ntiAlya ku mmere yange ye annyimusiza ekisinziiro kye."},
{"verse" : "19 Okusooka leero mbabuulira nga tekinnaba kubaawo, era ne bwe kiriba, mulyoke mukkirize nga nze nzuuyo."},
{"verse" : "20 Ddala ddala mbagamba nti Asembeza buli gwe ntuma, ng'asembezza nze: era asembeza nze, ng'asembezezza olieyantuma."},
{"verse" : "21 Yesu bwe yamala okwogera bw'atyo, ne yeeraliikirira mu mwoyo, n'ategeeza, n'ayogera nti Ddala ddala mbagamba nti omu ku mmwe anandyamu olukwe."},
{"verse" : "22 Abayigirizwa ne batunulaganako, nga babuusabuusa gw'ayogeddeko bw'ali."},
{"verse" : "23 Waaliwo omu ku bayigirizwabe eyali agalamidde mu kifuba kya Yesu ku rnmere, Yesu gwe yayagalanga."},
{"verse" : "24 Awo Simooni Peetero n'awenya oyo, n'amugamba riti Tubuulire gw'ayogeddeko bw'ali."},
{"verse" : "25 Ye bwe yagalamira mu kifuba kya Yesu, nga bwe yali, n'amugamba nti Mukama wange, ye ani?"},
{"verse" : "26 Awo Yesu n'addamu nti Gwe nnaakoleza ekitole ne nkimuwa ye wuuyo. Awo bwe yakoza ekitole, n'akitwala, n'akiwa Yuda omwana wa Simooni Isukalyoti."},
{"verse" : "27 Bwe yamala okuweebwa ekitole, Setaani n'alyoka amuyingiramu. Awo Yesu n'amugamba nti Ky'okola, kola mangu."},
{"verse" : "28 Naye ekigambo ekyo tewali muntu ku bo abaali batudde ku mmere eyakitegeera ekikimwogezza."},
{"verse" : "29 Kubanga abalala baateerera nti kubanga Yuda ye yali akwata ensawo, Yesu kyeyava amugamba nti Gula bye twetaaga eby'oku mbaga; oba awe abaavu ekintu."},
{"verse" : "30 Awo bwe yamala okuweebwa ekitole, amangu ago n'afuluma ebweru; bwali nga buzibye."},
{"verse" : "31 Awo bwe yamala okufuluma, Yesu n'agamba nti Kaakano Omwana w'omuntu agulumizibwa, ne Katonda agulumizibwa mu ye;"},
{"verse" : "32 era Katonda alimugulumiza mu ye yennyini, era amangu ago anaamugulumiza."},
{"verse" : "33 Baana bange, ekiseera kitono nga nkyali nammwe. Mulinnoonya: era nga bwe nnagamba Abayudaaya ntiGye ŋŋenda nze mmwe temuyinza kujja, era nammwe bwe mbagamba kaakano."},
{"verse" : "34 Etteeka eriggya mbawa nti Mwagalanenga; nga bwe nnabaagalanga mmwe, era nammwe mwagalanenga."},          
{"verse" : "35 Bonna kwe banaategeereranga nga muli bayigirizwa bange, bwe munaabanga n'okwagalana mwekka na mwekka."},
{"verse" : "36 Simooni Peetero n'amugamba nti Mukama wange, ogenda wa? Yesu n'addamu nti Gye ŋŋenda, toyinza kungoberera kaakano; naye olingoberera gye bujja."},
{"verse" : "37 Peetero n'amugamba nti Mukama wange, kiki ekindobera okukugoberera kaakano? N'awaayo obulamu bwange ku lulwo."},
{"verse" : "38 Yesu n'addamu nti Onoowaayo obulamu bwo ku lwange? Ddala ddala nkugamba nti Enkoko teekookolime okutuusa lw'ononneegaana emirundi esatu."}
]