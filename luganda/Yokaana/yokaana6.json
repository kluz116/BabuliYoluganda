[
{"title" : "Yesu aliisa enkumi ettaano"},
{"verse" : "6:1 Oluvannyuma lw'ebyo Yesu n'agenda emitala, w'ennyanja ey'e Ggaliraaya ey'e Tiberiya. "},
{"verse" : "2 Ekibiina ekinene ne kimugoberera kubanga baalaba obubonero bwe yakola ku balwadde."},
{"verse" : "3 Yesu n'alinnya ku lusozi n'atuula eyo n'abayigirizwa be."},
{"verse" : "4 N'Okuyitako, embaga y'Abayudaaya, kwali kunaatera okutuuka."},
{"verse" : "5 Awo Yesu n'ayimusa amaaso, n'alaba ekibiina ekinene nga kijja gy'ali, n'agamba Firipo nti Tunaagula waemmere, bano gye banaalya?"},
{"verse" : "6 Yayogera atyo kumukema, ng'amanyi yekka ky'agen da okukola."},
{"verse" : "7 Firipo n'amuddamu nti Emmere egulibwa dinaali ebikumi ebibiri teebabune, buli muntu okulyako akatono."},
{"verse" : "8 Omu ku bayigirizwa be, ye Andereya muganda wa Simooni Peetero, n'amugamba nti"},
{"verse" : "9 Waliwo omulenzi wano alina emigaati etaano egya sayiri n'ebyenn yanja bibiri; naye bino binaabagasa ki abenkanidde awo obungi? "},
{"verse" : "10 Yesu n'agamba n ti Mutuuze abantu. Era waaliwo omuddo mungi mu kifo ekyo. Awo abasajja ne batuula, omuwendo ng'enkumi ttaano."},
{"verse" : "11 Awo Yesu n'atoola emigaati; ne yeebaza; n'agabira bali abatudde; n'ebyennyanja bw' atyo nga bwe baayagala."},
{"verse" : "12 Bwe bakkuta n'agamba abayigirizwa be nti Mukuŋŋaanye obukunkumuka obusigaddewo, waleme okubula ekintu."},
{"verse" : "13 Awo ne babukuŋŋaanya ne bajjuza ebibbo kkumi na bibiri n'obukun kumuka obw'emigaati etaano egya sayiri, bali abaalya 'owe baalemwa."},
{"verse" : "14 Awo abantu bwe baalaba akabonero ke yakola, ne bagamba nti Mazima ono ye nnabbi oyo ajja mu nsi."},
{"verse" : "15 Awo Yesu bwe yategeera nga bagen da okujja okumukwata, bamufuule kabaka, n'addayo nate ku lusozi yekka."},
{"verse" : "16 Naye obudde bwe bwawungeera, abayigirizwa be ne baserengeta kunnyanja;"},
{"verse" : "17 ne basaabala mu lyato, baali bawunguka ennyanja okugenda e Kaperunawumu. N'obudde bwali buzibye nga ne Yesu tannaba kutuuka gye bali."},
{"verse" : "18 Ennyanja n'esiikuuka, omuyaga mungi nga gukunta."},
{"verse" : "19 Awo bwe baamala okuvuga esutadyo ng'amakumi abiri mu ttaano, oba makumi asatu, ne balaba Yesu ng'atambulira ku nnyanja, ng'asemberera eryato; ne batya."},
{"verse" : "20 Naye n'abagamba nti Nze nzuu no, temutya."},
{"verse" : "21 Awo ne bakkiriza okumuyingiza mu lyato; amangu ago eryato ne ligoba kuttale gye baali bagenda."},
{"verse" : "22 Olunaku olw'okubiri, ekibiina ekyali kiyimiridde emitala w'ennyanja bwe baalaba nga teriiyo lyato ddala, wabula erimu, era nga ne Yesu tasaabadde wamu mu lyato n'abayigirizwa be, naye abayigirizwa be nga bagenda bokka,"},
{"verse" : "23 (naye amaato amalala gaava e Tiberiya nga gagoba kumpi ne gye baaliira emigaati Mukama waffe bwe yamala okwebaza):"},
{"verse" : "24 awo ekibiina bwe baalaba nga Yesu taliiyo, newakubadde abayigirizwa be, bo bennyini ne basaabala mumaato gali ne bajja e Kaperunawumu, nga banoonya Yesu."},
{"verse" : "25 Bwe baamulabira emitala w'ennyanja ne bamugamba nti Labbi, ozze ddi wano?"},
{"verse" : "26 Yesu n'abaddamu n'agamba nti Ddala ddala mbagamba nti Munnoonya si kubanga m walaba obubonero naye kubanga mwalya ku migaati ne mukkuta."},
{"verse" : "27 Temukolerera kyakulya ekiggwaawo, naye ekyokulya ekirwawo okutuuka ku bulamu obutaggwaawo, Omwana w'omuntu ky'alibawa: kubanga KitafFe ye Katonda amussizzaako oyo akabonero."},                  
{"verse" : "28 Awo ne bamugamba nti Tugire tutya okukola emirimu gya Katonda?"},
{"verse" : "29 Yesu n'addamu n'abagamba nti Guno gwe mulimu gwa Katonda, okukkiriza oyo gwe yatuma."},
{"verse" : "30 Awo ne bamugamba nti Kale kabonero ki ggwe k'okola, tulabe, tukukkirize? okola mulimu ki?"},
{"verse" : "31 Bajjajjaffe baaliiranga emmaanu mu ddungu; nga bwe kyawandiikibwa nti Yabawa emmere okulya eyava mu ggulu."},
{"verse" : "32 Awo Yesu n'abagamba nti Ddala ddala mbagamba ntiMusa si ye yabawa emmere eyava mu ggulu; naye Kitange ye yabawa emmere ey'amazima eva mu ggulu. "},
{"verse" : "33 Kubanga emmere ya Katonda ye eyo eva mu ggulu ereetera ensi obulamu."},
{"verse" : "34 Awo ne bamugamba nti Mukama waffe, tuwenga bulijjo emmere eyo."},
{"verse" : "35 Yesu n'abagamba ntiNze mmere ey'obulamu: ajja gye ndi enjala terimuluma, anzikirizaennyonta terimuluma n'akatono."},
{"verse" : "36 Naye n'abagamba nti mundabye, era temukkirizza."},
{"verse" : "37 Bud Kitange gw'ampa, alijja gye ndi: ajja gy e ndi sirimugobera bweru n'akatono."},
{"verse" : "38 Kubanga saava mu ggulu kukola kye njagala nze, wabula oli eyantuma ky'ayagala."},
{"verse" : "39 Eyantuma ky'ayagala kino mu bonna be yampa aleme okumbula n'omu naye mmuzuukirizeku lunaku olw'enkomerero."},
{"verse" : "40 Kubanga Kitange ky'ayagala kye kino buli muntu yenna alaba Omwana n'amukkiriza abe n'obulamu obutaggwaawo; nange ndimuzuukiza ku lunaku olw'enkomerero."},
{"verse" : "41 Awo Abayudaaya ne bamwemulugunyira kubanga yagamba nti Nze mmere eyava muggulu."},
{"verse" : "42 Ne bagamba nti Ono si ye Yesu omwana wa Yusufu, gwe tumanyiiko kitaawe ne nnyina? kaakano agamba atya nti Nnava mu ggulu?"},
{"verse" : "43 Yesu n'addamu n'abagamba nti Temwemulugunya mwekka na mwekka."},
{"verse" : "44 Tewali ayinza kujja gye ndi Kitange eyantuma bw'atamuwalula; nange ndimuzuukiriza ku lunaku olw'enkomerero."},
{"verse" : "45 Kyawandiikibwa mu bannabbi nti Ne bonna baliyigirizibwa Katonda. Buli eyawulira Kitange n'ayiga, ajja gye ndi."},
{"verse" : "46 Si kubanga waliwo omuntu eyali alabye ku Kitange, wabula eyava eri Katonda, oyo ye yalaba Kitange."},
{"verse" : "47 Ddala ddala mbagamba nti Akkiriza alina obulamu obutaggwaawo."},
{"verse" : "48 Nze mmere ey'obulamu."},
{"verse" : "49 Bajjajja bammwe baaliiranga emmaanu mu ddungu, ne bafa."},                 
{"verse" : "50 Eno ye mmere eva mu ggulu, omuntu agiryeko,aleme okufa."},
{"verse" : "51 Nze mmere ennamu eyava mu ggulu: omuntu bw'alya ku mmere eno aliba mulamu emirembe n'emirembe: era emmere gye ndigaba gwe mubiri gwange, olw'obulamu bw'ensi."},
{"verse" : "52 Awo Abayudaaya ne bawakana bokka na bokka, nga bagamba nti Ono ayinza atya okutuwa omubirigwe okugulya?"},
{"verse" : "53 Awo Yesu n'abagamba nti Ddala ddala mbagamba nti Bwe mutalya mubiri gwa Mwana wa muntu ne muntunywa omusaayi gwe, temulina bulamu mu mmwe."},
{"verse" : "54 Alya omubiri gwange, era any wa omusaayi gwange, alina obulamu obutaggwaawo; nange ndimuzuukiriza ku lunaku olw'enkomerero."},
{"verse" : "55 Kubanga omubiri gwange kye kyokulya ddala, n'omusaayi gwange kye kyokunywa ddala."},
{"verse" : "56 Alya omubiri gwange, era anywa omusaayi gwange, abeera mu nze, nange mu ye."},
{"verse" : "57 Nga Kitange omulamu bwe yantuma, nange bwe ndi omul,amu kubwa Kitange; bw'atyo andya ye aliba omulamu ku bwange."},
{"verse" : "58 Eno yemmere eyava mu ggulu: si nga bajjajja bwe baalya ne bafa: alya emmere eno alibamulamuemirembe n'emirembe."},
{"verse" : "59 Ebyo yabyogerera mu kkuŋŋaaniro ng'ayigiriza mu Kaperunawumu."},
{"verse" : "60 Awo bangi ab'omu bayigirizwa be bwe baawulira ne bagamba nti Ekigambo ekyo kizibu; ani ayinza okukiwuliriza?"},
{"verse" : "61 Naye Yesu bwe yamanya munda mu ye nti abayigirizwa be beemulugunyira kino, n'abagamba nti Kino kibeesittaza?"},
{"verse" : "62 kale kiriba kitya bwe muliraba Omwana w'omuntu ng'alinnya gye yali olubereberye?"},
{"verse" : "63 Omwoyo gwe guleeta obulamu; omubiri teguliiko kye gugasa: ebigambo bye mbagambye gwe mwoyo, bwe bulamu."},
{"verse" : "64 Naye waliwo abalala mu mmwe abatakkiriza. Kubanga Yesu yamanya okuvaku lubereberye abatakkiriza bwe baali, era n'agenda okumulyamu olukwe bw'ali."},
{"verse" : "65 N'agamba nti Kyenvudde mbagamba nti Tewali ayinza kujja gye ndi bw'atakiweebwa Kitange."},
{"verse" : "66 Ab'oku bayigirizwa be bangi kyebaava baddirira, ne bataddayo kutambulira wamu naye nate."},
{"verse" : "67 Awo Yew n'agamba ekkumi n'ababiri nti Era nammwe mwagala okugenda?"},
{"verse" : "68 Simooni Peetero n'amuddamu nti Mukama waffe, tunaagenda eriani? Olina ebigambo eby'obularnu obutaggwaawo."},
{"verse" : "69 Naffe tukkirizza ne tutegeera nga ggwe oli Mutukuvu wa Katonda."},
{"verse" : "70 Yesu n'abaddamu nti Si nze nnabalonda mmwe ekkumi n'ababiri, era omu ku mmwe ye setaani?"},
{"verse" : "71 Yayogera ku Yuda omwana wa Simooni Isukalyoti, kubanga ye yali agenda kumulyamu olukwe, ye omu ku kkumi n'ababiri."}
]