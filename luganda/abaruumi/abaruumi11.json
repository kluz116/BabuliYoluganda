[
{"title" : "Isiraeri teyeeganira ddala Kristo"},
{"verse" : "11:1 Naye eri Isiraeri ayogera ati Obudde okuziba nagololera emikono gyange abantu abatawulira era abagaana."},
{"verse" : "2 Katonda teyagobabantu be, be yamanya edda. Oba temumanyi ebya Eriya ebyawandiikibwa bwe byogera? bwe yasaba Katonda ng'ayogera ku Baisiraeri nti"},              
{"verse" : "3 Mukama, batta bannabbi bo, ne basuula ebyoto byo: nange nfisseewo nzekka, era banoonya obulamu bwange."},
{"verse" : "4 Naye okuddamu kwa Katonda kumugamba kutya? Nti Nze nneefissirizzaawo abasajja kasanvu, abatafikaamiriranga Baali."},
{"verse" : "5 Kale bwe kityo era ne mu biro bino waliwo ekitunduekyafikkawo mu kulonda okw'ekisa."},
{"verse" : "6 Naye oba nga lwa kisa, si lwa bikolwa nate: oba nga si bwe kityo, ekisa si kisa nate."},
{"verse" : "7 Kale tukole tutya? Isiraeri kye yanoonya, teyakiraba; naye abaalondebwa baakiraba, abalala ne bakakanyazibwa:"},
{"verse" : "8 nga bwe kyawandiikibwa nti Katonda yabawa omwoyo ogw'okubongoota, amaaso ag'obutalaba, n'amatu ag'obutawulira, okutuusa ku lunaku lwa leero."},
{"verse" : "9 Era Dawudi ayogera nti Emmeeza yaabwe ebafuukire akakunizo n'ekigu, N'enkonge, n'empeera gyebali:"},
{"verse" : "10 Amaaso gaabwe gasiikirizibwe obutalaba, Era obakutamyengaomugongo gwabwe bulijjo."},
{"verse" : "11 Kale njogera nti Kyebaava beesittala balyoke bagwe? Kitalo: naye olw'okwonoona kwabwe obulokozi kyebwava bujja eri ab'amawanga, okubakwasa obuggya."},               
{"verse" : "12 Naye oba ng'okwonoona kwabwe bwe bugagga bw'ensi, n'okuweebuuka kwabwe bwe bugagga bw'ab'amawanga; okutuukirira kwabwe tekusinga nnyo?"},
{"verse" : "13 Naye mbagamba mmwe ab'amawanga. Kale kubanga nze ndi mutume wa b'amawanga, ngulumiza okuweereza kwange:"},
{"verse" : "14 bwe ndiraba ekigambo kyonna kye ndikwasisa obuggya ab'omubiri gwange, ne ndokola abamu mu bo."},
{"verse" : "15 Kuba oba ng'okugobebwa kwabwe kwe kutabaganya ensi, okusembezebwa kwabwe kiki, wabula obulamu mu bafu?"},
{"verse" : "16 Era ebibala ebibereberye bwe biba ebitukuvu, era n'ekitole kitukuvu: era ekikolo bwe kiba ekitukuvu, era n'amatabi matukuvu."},
{"verse" : "17 Naye oba ng'amatabi agamu gaawogolebwa, naawe, eyali omuzeyituuni ogw'omu nsiko, wasimbibwa mu go, n'ogatta wamu nago ekikolo eky'obugevvu obw'omuzeyituuni;"},
{"verse" : "18 teweenyumiririzanga ku matabi: naye bwe weenyumirizan ga, si ggwe weetisse ekikolo, naye ekikolo kye kyetisse ggwe."},
{"verse" : "19 Kale onooyogera n ti Amatabi kyegaava gawogolwa Me nsimbibweko."},
{"verse" : "20 Weewaawo; gaawogolwa lwa butakkiriza, naawe onywedde lwa kukkiriza. Teweegulumizanga, naye tyanga:"},         
{"verse" : "21 kuba oba nga Katonda teyasaasira matabi ga buzaaliranwa, era naawe talikusaasira."},
{"verse" : "22 Kale laba obulungi n'obukambwe bwa Katonda: eri abaagwa, bukambwe; naye eri ggwe bulungi bwa Katonda, bw'onoobeereranga mu bulungi bwe: bw'otoobeererenga, naawe oliwogolwa."},               
{"verse" : "23 Era nabo, bwe bataabeererenga mu butakkiriza bwabwe balisimbwawo: kubanga Katonda ayinza okubasimbawo nate."},
{"verse" : "24 Kuba oba nga ggwe wawogolwa ku muzeyituun i ogwali ogw'omu nsiko mu buzaaliranwa, n'osimbibwa mu muzeyituuni omulungi obutagoberera buzaaliranwa, abo, ab'obuzaaliranwa; tebalisinga nnyo kusimbibwa mu muzeyituuni gwabwe bo?"},
{"verse" : "25 Kubanga ssaagala mmwe, ab'oluganda, obutamanya kyama kino, mulemenga okubeera ab'amagezi mu maaso gammwe mwekka, ng'obukakanyavu bwabeeraku Baisiraeri mu kitundu, okutuusa okutuukirira kw'ab'amawanga lwe kulituuka;"},
{"verse" : "26 era bwe kityo Abaisiraeri bonna balirokoka: nga bwe kyawandiikibwa nti Muliva mu Sayuuni Awonya; Aliggyawo obutatya Katonda mu Yakobo:"},
{"verse" : "27 Era eno ye ndagaano yange eri bo, bwe ndibaggyako ebibi byabwe."},
{"verse" : "28 Mu njiri, be balabe ku lwammwe: naye mu kulondebwa, baagalwa ku lwa bajjajja."},
{"verse" : "29 Kubanga ebirabo n'okuyita kwa Katonda tebyejjusibwa."},
{"verse" : "30 Kuba nga mmwe edda bwe mutaawulira Katonda, naye kaakati musaasiddwa olw'obutawulira bw'abo,"},
{"verse" : "31 bwe kityo nabo kaakati tebawulidde, olw'okusaasirwa kwammwe kaakati nabo balyoke basaasirwe."},
{"verse" : "32 Kubanga Katonda yasiba bonna mu butawulira, alyoke asaasire bonna."},
{"verse" : "33 Obuziba bw'obugagga obw'amagezi a'obw'okumanya kwa Katonda tomanyi bwe buli! emisango gye nga tegikeberekeka, n'amakubo ge nga tegekkaanyizika!"},
{"verse" : "34 Kubanga ani eyali amanye ebirowoozo bya Mukama? oba ani eyali amuwadde amagezi?"},
{"verse" : "35 oba ani eyali asoose okumuwa ekintu, era eliddizibwa nate?"},               
{"verse" : "36 Kubanga byonna biva gy'ali, era biyita gy'ali, era bituuka gy'ali. Ekitiibwa kibeerenga gy'ali emirembe gyonna Amiina."}
]