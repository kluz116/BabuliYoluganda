[
{"verse" : "1:1 Nze omukadde mpandiikira omukyala omulonde n'abaana be nze be njagala mu mazima; so si nze nzekka, era naye ne bonna abategeera amazima;"},
{"verse" : "2 olw'amazima agabeera mu ffe, era aganaabeeranga naffe emirembe n'emirembe:"},
{"verse" : "3 ekisa, okusaasira, emirembe ebiva eri Katonda Kitaffe n'eri Yesu Kristo Omwana wa Kitaffe, binaabeeranga naffe mu mazima n'okwagala."},
{"verse" : "4 Nsanyuse nnyo kubanga nnasanga abamu kubaana bo nga batambulira mu mazima, nga bwe twaweebwa Kitaffe ekiragiro."},
{"verse" : "5 Era kaakano nkwegayirira, omukyala, si ng'akuwandiikira ekiragiro ekiggya wabula kye twalina okuva ku lubereberye, twagalanen ga fekka na fekka."},             
{"verse" : "6 Na kuno kwe kwagala okutambuliranga mu biragiro bye. Ekyo kye kiragiro, nga bwe mwawulira okuva ku lubereberye mulyoke mukitambulirengamu."},
{"verse" : "7 Kubanga abalimbalimba bangi abafuluma mu nsi, abatayatula Yesu Kristo ng'ajja mu mubiri. Oyo ye muli mbalimba oli era omulabe oli owa Kristo."},               
{"verse" : "8 Mwekuumenga muleme okubulwa emirimu gye twakola, naye muweebwe empeera ennamba."},
{"verse" : "9 Buli muntu ayitirira n'atabeera mu kuyigiriza kwa Kristo talina Katonda: abeera mu kuyigiriza okwo, oyo alina Kitaffe era n'Omwana."},
{"verse" : "10 Omuntu yenna bw'ajjanga gye muli n'ataleeta kuyigiriza okwo temumusembezanga mu nnyumba, so temumulamusanga:"},
{"verse" : "11 kubanga amulamusa assa ekimu naye mu bikolwa bye ebibi."},
{"verse" : "12 Newakubadde nga nnina ebigambo bingi okubawandiikira, ssaagala kubiwandiika ku lupapula ne bwino: naye nsuubiraokujja gye muli, n'okwogera akamwa n'akamwa, essanyu lyammwe liryoke lituukirire."},
{"verse" : "13 Abaana ba muganda wo omulonde bakulamusizza:"}
]