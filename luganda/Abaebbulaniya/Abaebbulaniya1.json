[{"verse" : "1:1 Katonda edda bwe yayogereranga mu bitundu ebingi ne mu ngeri ennyingi eri bajjajjaffe mu bannabbi,"},
{"verse" : "2 mu nnaku zino ez'oluvannyuma yayogerera naffe mu Mwana, gwe yassaawo okuba omusika wa byonna, era gwe yatonza ebintu byonna;"},
{"verse" : "3 oyo bw'ali okumasamasa kw'ekitiibwa kye n'ekifaananyi kye ddala bw'ali, era bw'asitula ebintubyonna n'ekigambo eky'obuyinza bwe, bwe yamala okukola eky'okunaaza ebibi, n'atuula ku mukono ogwa ddyo ogw'Obukulu waggulu;"},               
{"verse" : "4 ng'asinga obulungi bamalayika bw'ati nga bwe yasikira erinnya eribakira bo."},
{"verse" : "5 Kubanga ani ku bamalayika gwe yali abuuliddeko nti Ggwe oli Mwana wange, Leero nkuzadde ggwe? era nate nti Nze nnaabeeranga Kitaawe gy'ali, Naye anaabeeranga Mwana gye ndi?"},
{"verse" : "6 Era nate bw'aleeta omubereberye mu nsi, ayogera nti Era bamalayika ba Katon da bonna bamusinzenga."},
{"verse" : "7 Era ayogera ku bamalayika nti Afuula bamalayika be empewo, N'abaweereza be ennimi z'omuliro:"},
{"verse" : "8 naye ku Mwan a ayogera nti Entebe yo, ai Katonda, ya lubeerera emirembe a'emirembe; N'omuggo ogw'obugolokofu gwe muggo ogw'obwakabaka bwo."},
{"verse" : "9 Wayagala obutuukirivu, n'okyawa obujeemu; Katonda, Katonda wo, kyavudde akufukako Amafuta ag'okusanyuka okusinga banno."},
{"verse" : "10 Era nti Ggwe, Mukama, ku lubereberye wassaawo emisingi gy'ensi, N'eggulumulimu gwa mikono gyo:"},
{"verse" : "11 Ebyo biriggwaawo; naye ggwe oli wa lubeerera: N'ebyo byonna birikaddiwa ng'ekyambalo;"},
{"verse" : "12 Era olibizinga ng'essuuka, Ng'ekyambalo, ne biwaanyisibwa: Naye ggwe oba bumu, N'emyaka gyo tegiriggwaawo."},
{"verse" : "13 Naye ku malayika ki gwe yali ayogeddeko nti Tuulaku mukono gwange ogwa ddyo, Okutuusa lwe ndifuula abalabe bo entebe y'ebigere byo?"},
{"verse" : "14 Bonna si gy'emyoyo egiweereza, nga gitumibwa okuweereza olw'abo abagenda okusikira obulokozi?"}
]