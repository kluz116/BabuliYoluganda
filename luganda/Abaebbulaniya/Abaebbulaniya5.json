[

{"verse" : "5:1 Kubanga buli kabona asinga obukulu, bw'aggibwa mu bantu, ateekebwawo ku bwa bantu mu bigambo ebiri eri Katonda alyoke awengayo ebirabo era ne ssaddaaka olw'ebibi:"},
{"verse" : "2 ayinza okukwataempola abatamanyi n'abakyamye, kubanga era naye yennyini yeetooloddwa obunafu;"},
{"verse" : "3 era olw'obwo kimugwanira nga ku lw'abantu, era bwe kityo ku lulwe yennyini, okuwangayo olw'ebibi."},
{"verse" : "4 So omuntu yenna tey eetwalira yekka kitiibwa ekyo, wabula ng'ayitiddwa Katonda, era nga Alooni."},             
{"verse" : "5 Era bw'atyo Kristo teyeegulumiza yekka okufuuka kabona asinga obukulu, wabula oyo eyamugamba nti Ggwe oli Mwana wange, Leero nkuzadde ggwe:"},
{"verse" : "6 era nga bw'ayogera awalala nti Ggwe oli kabona emirembe gyonna ng'engeri ya Merukizeddeeki bw'eri."},
{"verse" : "7 Oyo mu nnaku ze yabeereramu mu mubiri gwe, bwe yawaayo okwegayirira n'okusaba eri oyo eyayinza okumulokola mu kufa n'okukaaba ennyo n'amaziga, erabwe yawulirwa olw'okutya kwe Katonda,"},
{"verse" : "8 newakubadde nga Mwana, naye yayiga okugonda olw'ebyo bye yabonaabona:"},               
{"verse" : "9 awo bwe yamala okutuukirizibwa, n'afuuka ensonga y'obulokozi obutaggwaawo eri abo bonna abamuwulira;"},
{"verse" : "10 Katonda gwe yayita kabona asinga obukulu ng'engeri ya Merukizeddeeki bw'eri."},
{"verse" : "11 Gwe tulinako ebigambo ebingi okwogera era ebizibu okutegeeza, kubanga mufuuse baggavu b'amatu."},
{"verse" : "12 Kubanga bwe kibagwanira okubeeranga abayigiriza olw'ebiro ebyayita, mwetaaga nate omuntu okubayigiriza ebisookerwako eby'olubereberye eby'ebigambo bya Katonda; era mufuuse abeetaaga amata, so si mmere nkalubo. "},
{"verse" : "13 Kubanga buli anywa amata nga tannamanya kigambo kya butuukirivu; kubanga mwana muto."},
{"verse" : "14 Naye emmere enkalubo yabakulu, abalina amagezi agayigirizibwa olw'okugakoza okwa wulanga obulungi n'obubi.    "}
]