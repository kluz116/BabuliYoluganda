[{"verse" : "1:1 Pawulo, omutume wa Kristo Yesu ng'okulagira kwa Katonda Omulokozi waffe bwe kuli n'okwa Kristo Yesu essuubi lyaffe;"},
{"verse" : "2 eri Timoseewo omwana wange ddala olw'okukkiriza: ekisa, okusaasira, emirembe bibenga. gy'oli ebiva eri Katonda Kitaffe ne Kristo Yesu Mukama waffe."},
{"verse" : "3 Nga bwe nnakubuulirira okubeera mu Efeso, bwe nnali nga ŋŋenda e Makedoni, olagirenga abamu obutayigirizanga bulala,"},               
{"verse" : "4 newakubadde okulowoozanga enfumo n'ebigambo by'obuzaale ebitakoma, ebireeta empaka okusinga obuwanika bwa Katonda obuli mu kukkiriza; bwe nkola bwe ntyo ne kaakano:"},
{"verse" : "5 Naye enkomerero y'ekiragiro kwe kwagala okuva mu mutima omulongoofu n'omwoyo omulungi n'okukkiriza okutalina bukuusa:"},
{"verse" : "6 ebyo abamu babiwunjukamu ne bakyamiramu bigambo ebitaliimu;"},
{"verse" : "7 nga baagala okuba ng'abayigiriza b'amateeka, nga tebategeera bye boogera newakubadde bye bakakasa."},
{"verse" : "8 Naye tumanyi ng'amateeka malungi, omuntu bw'agasoma ng'amateeka bwe gali,"},
{"verse" : "9 ng'amanyi ekyo nti amateeka tegateekerwawo muntu mutuukirivu, wabula abatali batuukirivu n'abajeemu, abatatya Katonda n'abalina ebibi, abatali batukuvu n'abavvoola Katonda, abatta bakitaabwe ne bannyaabwe, abassi b'abantu,"},
{"verse" : "10 abenzi, abalya ebisiyaga, abanyazi b'aban tu, abalimba, abalayirira obwereere, n'ebirala byonna ebiwakana n'okuyigiriza okw'obulamu;"},
{"verse" : "11 ng'enjiri bw'eri ey'ekitiibwa kya Katonda eyeebazibwa gye nnateresebwa nze."},
{"verse" : "12 Mmwebaza oyo eyampa amaanyi, yeKristo Yesu Mukama waffe, kubanga yandowooza nga ndi mwesigwa, bwe yanteeka mu buweereza,"},
{"verse" : "13 olubereberye bwe nnali omuvumiera omuyigganya era ow'ekyejo: naye nnasaasirwa kubanga nnakolanganga ssimanyi mu butakkiriza;"},
{"verse" : "14 ekisa kya Mukama waffe ne kyeyon gera nnyo wamu n'okukkiriza n'okwagala okuli mu Kristo Yesu."},               
{"verse" : "15 Ekigambo kyesigwa, era ekisaanira okukkirizibwa kwonna nti Kristo Yesuyajja mu nsi okulokola abalina ebibi; mu bo nze w'olubereberye;"},
{"verse" : "16 naye kyennava nsaasirwa Yesu Kristo alyoke alabisize mu nze ow'olubereberye okugumiikiriza kwe kwonna, okubeeranga ekyokulabirako eri abo abagenda okumukkiriza olw'obulamu obutaggwaawo."},
{"verse" : "17 Era Kabaka ow'emirembe n'emirembe, ataggwaawo, atalabika, Katonda amu, aweebwenga ettendo n'ekitiibwa emirembe n'emirembe. Amiina."},
{"verse" : "18 Ekiragiro kino nkuteresa, mwana wange Timoseewo, ng'ebigambo bya bannabbi bwe byali bye baakwogerako edda, olyoke olwanirenga mubyo olutalo olulungi,"},
{"verse" : "19 ng'onyweza okukkiriza n'omwoyo omulungi, abalala gwe basindika eri ne bamenyekerwa okukkiriza kwabwe:"},
{"verse" : "20 mu abo ye Kumenayo ne Alegezanda: be nnawa eri Setaani, balyoke bayigirizibwe obutavumanga."}
]