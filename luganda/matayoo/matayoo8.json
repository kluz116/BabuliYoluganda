[
{"title" : "Yesu awonya omugenge"},
{"verse" : "8:1 Bwe yava ku lusozi, ebibiina bingi ne bimugoberera."},
{"verse" : "2 Kale, laba, omugenge n'amusemberera n'amusinza, n'agamba nti Mukama wange, bw'oyagala, oyinza okunnongoosa."},
{"verse" : "3 N'agolola omukono, n'amukwatako, ng'agamba nti Njagala; longooka. Amangu ago ebigenge bye ne birongooka."},
{"verse" : "4 Yesu n'amugamba nti Laba tobuulirako muntu; naye ddayo weerage eri kabona, omutwalire ekitone Musa kye yalagira, kibeere omujulirwa gye bali."},
{"verse" : "5 Bwe yayingira mu Kaperunawumu, omwami w'ekitongole Omuruumi n'ajja gy'ali, n'amwegayigira,"},
{"verse" : "6 ng'agamba nti Mukama wange, mulenzi wange agalamidde mu nnyumba akoozimbye, abonaabona kitalo."},
{"verse" : "7 N'amugamba nti Najja ne mmuwonya."},
{"verse" : "8 Om wami w'ekitongole Omuruumi n'addamu n'agamba nti Mukama wange, sisaanira ggwe okuyingira wansi w'akasolya kange: naye yogera kigambo bugambo, mulenzi wange anaawona."},
{"verse" : " 9 Kubanga nange ndi muntu mutwalibwa, nga nnina baserikale be ntwala: bwe ŋŋamba oyo nti Genda, agenda: n'omulala nti Jjangu, ajja; n'omuddu wange nti Kola oti, bw'akola."},
{"verse" : "10 Naye Yesu bwe yawulira, ne yeewuunya, n'agamba abaayita naye nti Ddala mbagamba nti Sinnalaba kukkiriza kunene nga kuno, newakubadde mu Isiraeri."},
{"verse" : "11 Nange mbagamba nti Bangi abaliva ebuvanjuba n'ebugwanjuba, abalituula awamu ne Ibulayimu, ne Isaaka ne Yakobo, mu bwakabaka obw'omu ggulu:"},
{"verse" : "12 naye abaana b'obwakabaka baligoberwa mu kizikiza eky'ebweru: ye eriba okukaaba n’okuluma obujiji."},
{"verse" : "13 Yesu n'agamba omwami w'ekitongole Omuruumi nti Kale genda; nga bw'okkirizza, kibeere gy'oli bwe kityo. Omulenzi n'awonera mu kiseera ekyo."},
{"verse" : "14 Yesu bwe yayingira mu nnyumba ya Peetero, n'alaba nnyina mukazi we ng'agalami dde alwadde omusujja."},
{"verse" : "15 N'amukwata ku mukono, omusujja ne gumuwonako; n'agolokoka, n'amuweereza."},
{"verse" : "16 Obudde bwali buwungedde; ne bamuleetera bangi abakwatiddwa dayimooni: n'agoba dayimooni n'ekigambo n'awonya bonna abaali balwadde:"},
{"verse" : "17 ekigambo kituukirire ekyayogerwa nnabbi Isaaya, ng'agamba nti Ye yennyini yatwala obunafu bwaffe, ne yeetikka endwadde zaffe."},
{"verse" : "18 Awo Yesu bwe yalaba ebibiina bingi nga bimwetoolodde, n'alagira nti Tuwunguke tugende emital a w'eri."},
{"verse" : "19 Omuwandiisi omu n'ajja; n'amugamba nti Omuyigiriza, nn aayitanga naawe buli gy'onoogendanga yonna. "},
{"verse" : "20 Yesu n'amugamba nti Ebibebirina obunnya, n'ennyonyi ez'omu bbanga zirina ebisu; naya Omwana w'omuntu talina w'assa mutwe gwe."},
{"verse" : "21 Omuyigirizwa we omulala n'am ugamba nti Mukama wange, sooka ondeke ŋŋende nziike kitange."},
{"verse" : "22 Naye Yesu n'amugamba nti Yita nange; leka abafu baziike abafu baabwe."},
{"verse" : "23 N'asaabala, abayigirizwa ne bagenda naye."},
{"verse" : "24 Omuyaga mungine gujja mu nnyanja, amayengo ne gayiika mu lyato: naye yali yeebase. "},
{"verse" : "25 Ne bajjagy'ali ne bamuzuukusa, nga bagamba nti, Mukama waffe, tulokole; tufa."},
{"verse" : "26 N'abagamba nti Kiki ekibatiisa, abalina okukkiriza okutono? N'alyoka agolokoka, n'akoma ku mpewo a'ennyanja; n'eteeka nnyo."}, 
{"verse" : "27 Abantu ne beewuunya, nga bagamba nti Muntu ki ono, empewo n'ennyanja okumuwulira?"},
{"verse" : "28 Naye bwe yatuuka emitala w'eri mu nsi y' Abagadaleni,ne bamusisinkana abantu babiri abaaliko dayimooni, nga bava mu ntaana, bakambwe nnyo, nga tewali na muntu ayinza okuyita mu kkubo eryo. "},
{"verse" : "29 Laba, ne boogerera waggulu ne bagamba nti otuvunaana ki, Omwana wa Katonda? ozze wano kutubonyaabonya ng'entuuko zaffe tezinnaba kutuuka?"},
{"verse" : "30 Waaliwo walako ne we baali ekisibo ky'embizzi nnyingi nga zirya."},
{"verse" : "31 Dayimooni ne gimwegayirira ne gigamba nti Bw'onootugoba, tusindike mu kisibo ky'embizzi."},
{"verse" : "32 N'agigamba nti Mugende. Ne gibavaako, ne gigenda mu mbizzi : kale, laba, ekisibo kyonna n e kifubutuka ne kiserengetera ku bbangabanga mu nnyanja, ne zifiira mu mazzi. Dayimooni ne gimwegayirira ne gigamba nti Bw'onootugoba, tusindike mu kisibo ky'embizzi."},
{"verse" : "33 N'abaali bazirunda ne badduka, ne bagenda mu kibuga, ne bababuulira byonna n'ebigambo by'ababaddeko dayimooni."},
{"verse" : "34 Laba, ekyalo kyonna ne kijja okusisinkana Yesu: bwe baamulaba, ne bamwegayirira okuva mu nsalo zaabwe. "}
]