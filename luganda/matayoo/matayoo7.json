[{"title" : "Temusalanga misango"},
{"verse" : "7:1 Temusalanga musango, muleme okusalirwa. "},
{"verse" : "2 Kubanga omusango gwe musala gulibasalirwa nammwe: era ekigera kye mugereramu, ekyo kye muligererwa nammwe."},
{"verse" : "3 Ekikutunuuliza ki akantu akali ku liiso lya muganda wo, naye notofaayo ku njaliiro eri ku liiso lyo ggwe? "},
{"verse" : "4 Oba olimugamba otya muganda wo nti Leka nkuggyeko akantu akali ku liiso lyo; naye laba, enjaliiro ekyali ku liiso lyo ggwe?"},
{"verse" : "5 Munnan fuusi ggwe, sooka oggyeko enjaliiro ku liiso lyo ggwe; olyoke olabe bulungi okuggyako akantu ku liiso lya muganda wo."},
{"verse" : "6 Temuwanga mbwa ekintu ekitukuvu, so temusuulanga luulu zammwe mu maaso ga mbizzi, zireme okuzirinnyirira n'ebigere byazo, ne zikyuka okubaluma. Musabe muliweebwa"},
{"verse" : "7 Musabe muliweebwa; munoonye, muliraba; mweyanjule, muliggulirwawo;"},
{"verse" : "8 kubanga buli muntu asaba aweebwa; anoona alaba; eyeeyanjula aliggulirwawo."},
{"verse" : "9 Oba muntu ki mu mmwe, omwanawe bw'alimusaba emmere, alimuwa ejjinja;"},
{"verse" : "10 oba bw'alisaba ekyennyanja, alimuwa omusota?"},
{"verse" : "11 Kale mmwe, ababi, nga bwe mumanyi okuwa abaana bammwe ebintu ebirungi, Kitammwe ali mu ggulu talisinga nnyo okubawa ebirungi abamusaba? "},
{"verse" : "12 Kale byonna bye mwagala abantu okubakolanga mmwe, nammwe mubakolenga bo bwe mutyo: kubanga ekyo ge mateeka ne bannabbi."},


{"title" : "Ekkubo effunda"},
{"verse" : "13 Muyingire mu mulyango omufunda: kubanga omulyango mugazi, n'ekkubo eridda mu kuzikirira ddene, n'abo abayitamu bangi. "},
{"verse" : "14 Kubanga omulyango mufunda n'ekkubo eridda mu bulamu lya kanyigo, n'abo abaliraba batono."},
{"verse" : "15 Mwekuume bannabbi ab'obulimba, abajjira mu byambalo by'endiga gye muli, naye munda gy'emisege egisikula."},
{"verse" : "16 Mulibategeerera ku bibala byabwe. Abantu banoga batya ezabbibu ku busaana, oba ettiini ku mwennyango? "},
{"verse" : "17 Bwe kityo buli mutiomulungi gubala ebibala birungi; naye omuti omubi gubala ebibala bibi."},
{"verse" : " 18 Omuti omulungi teguyinza kubala bibala bibi, so n'omuti omubi teguyinza kubala bibala birungi. "},
{"verse" : "19 Buli muti ogutabala kibala kirungi bagutema bagusuula mu muliro."},
{"verse" : "20 Kale mulibategeerera ku bibala byabwe. "},
{"verse" : "21 Buli muntu aŋŋamba nti Mukama wange, Mukama wange, si ye aliyingiramu bwakabaka obw'omu ggulu, wabula akola Kitange ali mu ggulu by'ayagala."},
{"verse" : "22 Bangi abaliŋŋmba ku lunaku luli nti Mukama waffe, Mukama waffe, tetwalagulanga mu linnya lyo, tetwagobanga dayimooni mu linnya lyo, tetwakolanga bya magero bingi mu linnya lyo?"},
{"verse" : "23 Ne ndyoka mbaatulira nti Sibamanyangako mmwe: muve we ndi mwenna abakola eby'obujeemu."},
{"verse" : "24 Buli muntu awulira ebigambo byan ge ebyo, n'amala abikola, kyaliva afaananyizibwa n'omusajja ow'amagezi eyazimba enju ye ku lwazi:"},
{"verse" : "25 enkuba n'etonnya, mukoka n'akulukuta, kibuyaga n'akunta; ne bikuba enju eyo; so n'etegwa; kubanga yazimbibwa ku lwazi."},
{"verse" : "26 Na buli muntu awulira ebigambo byange ebyo n'atabikola, alifaananyizibwa n'omusajja atalina magezi, eyazimba enju ye ku musenyu:"},
{"verse" : "27 enkuba n'etonnya; mukoka n'akulukuta, kibuyaga n'akunta; ne bikuba enju eyo; n'egwa: n'okugwa kwayo kwali kunene. "},    
{"verse" : "28 Awo olwatuuka Yesu bwe yamala ebigambo ebyo, ebibiina ne byewuunya okuyigiriza kwe: "},
{"verse" : "29 kubanga yabayigiriza nga nannyini buyinza, so si ng'abawandiisi baabwe."}
]