[
{"verse" : "1:1 Ekitabo eky'olubereberye nnakikola, munnange Teefiro, ekya byonna Yesu bye yasooka okukola n'okuyigiriza,"},
{"verse" : "2 okutuusa ku lunaku luli bwe yamala okulagira ku bw'Omwoyo Omutukuvu abatume be yalonda n'atwalibwa mu ggulu."},
{"verse" : " 3 Bwe yamala okubonyaabonyezebwa ne yeeraga mu bo nga mulamu, mu bubonero bungi, ng'abalabikira ebbangaly'ennaku amakumi ana, ng'ayogera eby'obwakabaka bwa Katonda."},
{"verse" : "4 Awo bwe yakuŋŋaana nabo n'abalagira baleme okuva mu Yerusaalemi,naye balindirire okusuubiza kwa Kitaawe kwe baawulira gy'ali:"},
{"verse" : "5 kubanga Yokaana yabatiza n'amazzi; naye mmwe mulibatizibwa n'Omwoyo Omutukuvu mu nnaku si nnyingi. "},
{"verse" : "6 Awo bwe baakuŋŋaana ne bamubuuza nga bagamba nti Mukama waffe, mu biro bino mw'onookomezaawo obwakabaka eri Isiraeri?"},
{"verse" : "7 N'abagamba nti Si kwammwe okumanya entuuko newakubadde ebiro, Kitaffe bye yateeka mu buyinza bwe ye."},
{"verse" : "8 Naye muliweebwa amaanyi, Omwoyo Omutukuvu bw'alimala okujja ku mmwe, natnmwe munaabanga bajulirwa bange mu Yerusaalemi ne mu Buyudaaya bwonna ne mu Samaliya, n'okutuusa ku nkomerero y'ensi."},
{"title" : "Yesu agenda mu Ggulu"},
{"verse" : "9 Bwe yamala okwogera ebyo, nga batunuulira, n'asitulibwa,ekire ne kimutoola okumuggya mu maaso gaabwe."},
{"verse" : "10 Bwe baali beekaliriza amaaso mu ggulu bw'agenda, laba, abantu babiri ne bayimi rira kumpi nabo nga bambadde engoye ezitukula;"},
{"verse" : "11 abaayogera nti Abantu b’e Ggaliraaya kiki ekibayimiriza nga mutunuulira mu ggulu? Oyo Yesu abaggiddwako okutwalibwa mu ggulu alijja bw'atyo nga bwe mumulabye ng'agenda mu ggulu."},
{"verse" : " 12 Ne bakomawo e Yerusaalemi okuva ku lusozi oluyitibwa olwa Zeyituuni, oluli okumpi ne Yerusaalemi ng'olugendo olw'oku ssabbiiti."},
{"verse" : "13 Awo bwe baayingira ne balinnya mu kisenge ekya waggulu, we baatuulanga; Peetero ne Yokaana ne Yakobo ne Andereya, Firipo ne Tomasi, Battolomaayo ne Matayo, Yakobo omwana wa Alufaayo, n e Simooni Zerote, ne Yuda omwana wa Yakobo."},    
{"verse" : "14 Abo bonna baali n ga banyiikira n'omwoyo gumu mu kusaba, wamu n'abakazi ne Malyamu nnyina Yesu, ne baganda be."},
{"verse" : "15 Mu nnaku ezo Peetero n'ayimirira wakati mu b'oluganda n’ayogera (ekibiina ky'abantu abaakuŋŋaana baali nga kikumi mu abiri nti"},
{"verse" : "16 Abasajja ab'oluganda, kyagwana ekyawan diikibwa kituukiririzibwe, Omwoyo Omutukuvu kye yayogera edda mu kamwa ka Dawudi, ku Yuda, eyali omusaale waabwe abaakwata Yesu;"},
{"verse" : "17 kubanga yabalirwa wamu naffe, n'aweebwa omugabo gw'okuweereza kuno."},
{"verse" : "18 (Oyo n'agula ennimiro n'empeera ey'obubi bwe; n'agwa ngayeevuunise, n'ayabikamu wakati, ebyenda byonna ne biyiika."},
{"verse" : "19 Ne kitegeerekeka eri abo bonna abaali mu Yerusaalemi: ennimiro eyo mu lulimi lwabwe n'okuyitibwa n'eyitibwa Akerudama, ye nnimiro ey'omusaayi.)"},
{"verse" : "20 Kubanga kyawandiikibwa mu kitabo kya Zabbuli nti Ekibanja kye kizike,So kireme okubeerangamu omuntu: era nti Obukulu bwe buweebwe omulala."},
{"verse" : "21 Kale kigwanye mu bantu abaayitanga naffe mu biro byonna bwe yayingiranga n'avanga gye tuli Mukama waffe Yesu"},
{"verse" : "22 okuva ku kubatiza kwa Yokaana okutuusa ku lunaku lwe yatuggibwako, omu ku abo abeere omujulirwa w'okuzuukira kwe awamu naffe."},
{"verse" : "23 Ne baloada babiri, Yusufu ayitibwa Balusaba, n'atuumibwa nate erinnya Yusito, ne Matiya."},
{"verse" : "24 Ne basaba, ne bagamba nti Ggwe, Mukama waffe, amanyi emitima gy'abantu bonna, lagako omu gw'olonze ku bano bombi,"},
{"verse" : "25 aweebwe ekifo ky'okuweereza okwo n'obutume, Yuda bwe yasubwa agende mu kifo kye ye. "},
{"verse" : "26 Ne babakubira obululu; akalulu ne kagwa ku Matiya; n’abalirwa wamu n'abatume ekkumi n'omu."}

]