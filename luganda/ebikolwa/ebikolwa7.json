[{"title" : "Suteefano ayogera eri ekibiina"},
{"verse" : "7:1 Kabona asinga obukulu n'ayogera nti Ebyo bwe biri bwe bityo?"},           
{"verse" : "2 Suteefano n'agamba nti Abasajja ab'oluganda era bassebo, muwulire. Katonda ow'ekitiibwa yalabikira jjajjaffe Ibulayimu ng'ali e Mesopotamiya, nga tannabeera Kalani,"},
{"verse" : "3 n'amugamba nti Va mu nsi yannyo ne mu kika kyo, ogende mu nsi gye ndikulaga."},
{"verse" : "4 Awo n'ava mu nsi y'Abakaludaaya, n'abeera mu Kalani: oluvannyuma kitaawebwe yamala okufa, n'amuggyayo n'amuleeta mu nsi eno mwe mutudde mmwe kaakano;"},
{"verse" : "5 so teyamuwa butaka muno newakubadde awalinnyibwa ekigere: n'asuubiza okugimuwa okugirya, ye n'ezzadde lye oluvannyuma lwe, nga tannaba na mwana."},
{"verse" : "6 Katonda n'ayogera bw'ati ng'ezzadde lyebaliba bagenyi mu nsi y'abalala; balibafuula abaddu, balibakolera obubi emyaka bikumi bina."},
{"verse" : "7 N'eggwanga eriribafuula abaddu nze ndisala omusango gwalyo, bwe yayogera Katonda: n'oluvannyuma balivaayo balin sinziza mu kifo kino."},
{"verse" : "8 N'amuwa endagaano ey'okukomola: awo Ibulayimu n'azaala Isaaka, n'amukomolera ku lunaku olw'omunaana: ne Isaaka n'azaala Yakobo: ne Yakobo n'azaala bajjajja abakulu ekkumi n'ababiri."},
{"verse" : "9 Bajjajja abakulu bwe baakwatirwa Yusufu obuggya ne bamutunda mu Misiri. Katonda n'abeeranga naye,"},
{"verse" : "10 n'amulokola mu nnaku ze zonna, n 'amuwa okuganja n'amagezi mu maaso ga Falaawo kabaka w’e Misiri, n' amufuula omufuzi mu Misiri ne mu nnyumba ye yonna."},
{"verse" : "11 Enjala n'egwa ku nsi yotlna ey'e Misiri n'eya Kanani, n'ellnaku nnyingi, so ne batalaba mmere bajjajjaffe. "},
{"verse" : "12 Naye Yakobo bwe yawulira ng'emmere enkalueri Misiri, n'atuma bajjajjaffe omulundi ogw'olubereberye:"},
{"verse" : "13 n'omulundi ogw'okubiri Yusufu baganda be ne bamutegeera: ekika kya Yusufu ne kimanyibwa Falaawo."},
{"verse" : "14 Yusufu n'atuma n'ayita Yakobo kitaawe ne bagan da be bonna, abantu nsanvu mu bataano."},
{"verse" : "15 Yakobo n'akkirira e Misiri, n 'afiirayo, ye ne bajjajjaffe;"},
{"verse" : "16 ne batwalibwa e Sekemu; ne baziikibwa mu ntaana Ibulayimu gye yagula omuwendo gw'effeeza ku baana ba Kamoli mu Sekemu. "},
{"verse" : "17 Naye ng'ebiro eby'okusuubiza bwe byali okumpi, Katonda kwe yayatulira Ibulayimu, abantu ne beeyongera ne baala mu Misiri,"},
{"verse" : "18 okutuusa kabaka omulala lwe yabaawo ku Misiri ataamanya Yusufu."},
{"verse" : "19 Oyo bwe yasalira amagezi eggwanga lyaffe, n'akola obubi bajjajjaffe, ng'abasuuzanga abaana baabwe abawere baleme okubeera abalamu."},
{"verse" : "20 Mu biro ebyo Musa n'azaalibwa, n'abeera mulungi eri Katonda, ne bamuliisiza emyezi esatu mu nnyumba ya kitaawe."},
{"verse" : "21 Bweyasuulibwa, muwala wa Falaawo n'amutwala n'amulera ng'omwana we."},
{"verse" : "22 Musa n'ayigirizibwa mu magezi gonna ag'e Misiri; n'abeera wa maanyi mu bigambo bye ne mu bikolwa bye."},
{"verse" : "23 Naye obukulu bwe yali alitera okutuusa emyaka amakumi ana, n'alowooza mu mutima gwe okulaba baganda be, abaana ba Isiraeri."},
{"verse" : "24 Bwe yalaba omuntu akolwa obubi, n'amutaasa, n'amuwoolera eggwanga omuntu eyali akolwa obubi , n'akuba Omumisiri."},
{"verse" : "25 N'alowooza nti baganda be banaategeera nga Katonda agenda okubawa obulokozi mu mikono gye: naye tebaategeera."},
{"verse" : "26 Nate ku lunaku olw'okubiri n'abasanga nga balwana, n'agezaako okubatabaganya, ng'agamba nti Abasajja, mmwe muli ba luganda: kiki ekibakoza obubi mwekka na mwekka?"},
{"verse" : "27 Naye oli eyali akola munne obubi n'amusindika eri, ng'agamba nti Ani eyakufuula ggwe omukulu n'omulamuzi waffe?"},
{"verse" : "28 Oyagala kunzita nze nga bwe watta Omumisiri jjo?"},
{"verse" : "29 Musa n'adduka olw'ekigambo ekyo, n'abeera mugenyi mu nsi ya Midiyaani, gye yazaalira abaana babiri ab'obulenzi."},               
{"verse" : "30 Awo emyaka amakumi ana bwe gyatuuka, malayika wa Mukama n'amulabikira mu nnimi z'omuliro nga gwaka mu kisaka, bwe yali mu ddungu ku lusozi Sinaayi."},
{"verse" : "31 Musa bwe yalaba ne yeewuunya ky'alabye. Bwe yasembera okwetegereza, ne wabaawo eddoboozi lya Mukama nti"},
{"verse" : "32 Nze Katonda wa bajjajja bo, Kazonda wa Ibulayimu, era owa Isaaka, era owa Yakobo. Musa n'akankana, so teyaguma kutunuulira."},
{"verse" : "33 Mukama n'amugamba nti Sumulula engatto eziri mu bigere byo: kubanga mu kifo wano w'oyimiridde watukuvu."},
{"verse" : "34 Okulaba ndabye okukolwa obubi abantu bange abali mu Misiri, ne mpulira okusinda kwabwe, ne nzika okubawonya. Kale kaakano jjangu, nnaakutuma mu Misiri."},
{"verse" : "35 Oyo Musa gwe baagaan a nga bagamba nti Ani eyakufuula omukulu era omulamuzi? oyo Katon da gwe yatuma okuba omukulu era omununuzi mu mukono gwa malayika eyamulabikira mu kisaka."},
{"verse" : "36 Oyo n'abaggyayo bwe yamala okukola amagero n'obubonero mu Misiri, ne mu Nnyanja Emmyufu, n e mu ddungu emyaka amakumi ana."},
{"verse" : "37 Oyo ye Musa oli eyagamba abaana ba Isiraeri nti Katonda alibaleetera nnabbi aliva mu baganda bammwenga nze."},
{"verse" : "38 Oyo ye yali mu kkanisa mu ddungu, wamu ne malayika eyayogerera naye ku lusozi Sinaayi, era wamu ne bajjajjaffe; eyaweebwaebigambo eby'obulamu okutuwa ffe:"},
{"verse" : "39 bajjajjaffe gwe bataayagala ku wulira, naye baamusindika eri, ne baddayo e Misiri mu mitima gyabwe,"},
{"verse" : "40 nga bagamba Alooni nti Tukolere bakatonda abalitukulembera: kuban ga Musa oyo, eyatuggya mu nsi y'e Misiri, tetumanyi ky'abadde."},
{"verse" : "41 Nebakola ennyana mu nnaku ziri, ekifaananyi ne bakireetera ssaddaaka, ne basanyukira emirimu gy'emikono gyabwe."},
{"verse" : "42 Naye Katonda n'akyuka, n'abawaayo okusinzanga eggye ery'omu ggulu; nga bwe kyawandiikibwa mu kitabo kya bannabbi nti Mwampeeranga nze ensolo ezattibwanga ne ssaddaaka Emyaka amakumi ana mu ddungu, ennyumba ya Isiraeri?"},
{"verse" : "43 Ne musitula eweema ya Moloki, N'emmunyeenye ya katonda Lefan i, Ebifaananyi bye mwakola okubisinzanga: Nange ndibatwala en nyuma w’e Babbulooni."},
{"verse" : "44 N'eweema ey'obujulirwa yali ne bajjajjaffe mu ddungu, nga bwe yalagira eyagamba Musa okugikola ing'engeri gye yalaba bwe yali:"},
{"verse" : "45 bajjajjaffe bwe baagiweebwa ne bagireeta wamu ne Yoswa bwe baalya amatwale g'ab'amawanga, Katonda be yagobanga mu maaso ga bajjajjaffe okutuusa mu nnaku za Dawudi;"},
{"verse" : "46 eyasiimibwa mu maaso ga Katonda, n'asaba okumunoonyeza aw'okutuuza Katonda wa Yakobo."},
{"verse" : "47 Naye Sulemaani n'amuzimbira ennyumba."},
{"verse" : "48 Naye Ali waggulu en nyo tatuula mu nnyumba ezaakolebwa n'emikono; nga nnabbi bw'ayogera nti"},
{"verse" : "49 Eggulu ye ntebe yange, N'ensi ye ntebe y'ebigere byange:Nnyumba ki gye mulinzimbira? bw'ayogera Mukama: Oba kifo ki mwe ndiwummulira?"},
{"verse" : "50 Omukono gwange si gwe gwabikola ebyo byonna?"},
{"verse" : "51 Mmwe abalina ensingo enkaIkanyavu, abatakomolebwa mu mitima ne mu matu,mmwe muziyiza bulijjo Omwoyo Omutukuvu; nga bajjajja bammwe, nammwe bwe mutyo."},           
{"verse" : "52 Nnabbi ki gwe bataayigganya bajjajjammwe? Battanga abaasooka okubuulira ebigambo eby'okujja kwe Omutuukirivu, gwe mumaze okuwaayo kaakano okumutta;"},
{"verse" : "53 mmwe abaaweebwa amateeka nga bwe gaalagirwa bamalayika, so temwagakwata."},
{"verse" : "54 Awo bwe baawulira ebyo ne balumwa mu mitima gyabwe, ne bamulumira obujiji."},
{"verse" : "55 Naye bwe yajjula Omwoyo Omutukuvu, n'akaliriza amaaso muggulu, n'eleba ekitiibwa kya Katonda, ne Yesu ng'ayimiridde ku mukon o ogwa ddyo ogwa Katonda;"},
{"verse" : "56 n'agamba nti Laba, ntunuulidde eggulu nga libikkuse n'Omwana w'Omuntu ng'ayimiridde ku mukono ogwa ddyo ogwa Katonda."},
{"verse" : "57 Ne baleekaana n'eddubuozi ddene, ne baziba amatu gaabwe, ne bamweyiwako n'omwoyo gumu,"},
{"verse" : "58 ne bamusindiikiriza ebweru w'ekibuga, ne bamukuba amayinja. Abajulirwa ne bateeka engoye zaabwe ku bigere by'omulenzi, erinnya lye Sawulo."},
{"verse" : "59 Ne bakuba amayinja Suteefano bwe yasaba n'agamba nti Mukama wangeYesu, twola omwoyo gwaage."},
{"verse" : "60 N'afukamira n'akaaba n'eddoboozi ddene nti Mukama wange, tobabalira kibi kino. Bwe yamala okwogera ebyo ne yeebaka."}
]