[
{"title" : "Enjiri eri abantu b'e Merita"},
{"verse" : "28:1 Bwe twamala okulokoka ne tulyoka tutegeera ng'ekizinga kiyitibwa Merita."},
{"verse" : "2 Bannaggwanga ne batukola obulungi obutali bwa bulijjo: kubanga baakuma omuliro, ne batusembeza fenna olw'enkuba eyatonnya n'olw'empewo."},                         
{"verse" : "3 Naye Pawulo bwe yakuŋŋaanya omuganda gw'obuku, n'agussa mu muliro, embalasaasa n'evaamu olw'ebbugumu n 'emwerippa ku mukono."},
{"verse" : "4 Bannaggwanga bwe baalaba ekyekulula nga kireebeeteraku mukono, ne bagamba bokka na bokka nti Mazima omuntu ono mussi; newakubadde ng'alokose mu nnyanja, omusango tegumuganya kubeera mulamu."},
{"verse" : "5 Naye n'akunkumulira mu muliro ekyekulula n'atabaako kabi."},
{"verse" : "6 Naye bali ne balowooza nti anaazimba oba anaasinduka, okugwa eri nga mufu: naye bwe baalwawo ennyo nga bamutunuulira ne batalaba kibi ky'abaddeko, ne bakyuka ne bagamba nti katonda."},
{"verse" : "7 Waaliwo kumpi n'ekifo ekyo ensuku z'omuntu omukulu w'ekizinga, erinnya ne Pubuliyo: oyo n'atusembeza n'atujjanjabira n'ekisa ennaku ssatu."},
{"verse" : "8 Awo kitaawe wa Pubuliyo yali agalamidde, ng'alwadde omusujja n'ekiddukano ky'omusaayi: Pawulo n'ayingira mw'ali, n'asaba n'amussaako emikono n'amuwonya."},
{"verse" : "9 Ekyo bwe kyakolebwa, abalala nabo abaali ku kizinga abaalinaendwadde ne bajja ne bawonyezebwa:"},
{"verse" : "10 era abo ne batuwa ekitiibwakinene; bwe twali tuvaayo ne baleeta ku lyato ebintu bye twetaaga."},
{"verse" : "11 Emyezi esatu bwe gyayitawo, ne tuviirayo mu kyombo eky'e Alegezanderiya, ekyali ku kizinga mu biro eby'omuyaga, akabonero kaakyo Ab'oluganda abalongo."},
{"verse" : "12 Ne tugoba mu Sulakusa ne tumalayo ennaku ssatu:"},
{"verse" : "13 ne tuvaayo ne twetooloola ne tutuuka e Regio: bwe waayitawo olunaku lumu, empewo ez'omuggundu ne zikunta, ku lunaku olw'okubiri ne tutuuka e Pu tiyooli;"},
{"verse" : "14 gye twasanga ab'oluganda ne batuyita okumala wamu nabo ennaku musanvu: awo bwe tutyo ne tutuuka e Ruumi"},
{"verse" : "15 Ab'oluganda bwe baawulira ebigambo byaffe ne bavaayo okutusisinkana mu Katale ka Apiyo ne mu Bisulo Ebisatu: Pawulo bwe yabalabako ne yeebaza Katonda n'aguma omwoyo."},               
{"verse" : "16 Bwe twayingira mu Ruumi, Pawulo n'alagirwa okubeera yekka wamu ne sserikale eyali amukuuma."},
{"verse" : "17 Awo bwe waayitawo ennaku ssatu, n'ayita abakulu b'Abayu'daaya: bwe baamala okukuŋŋaana n'abagamba nti Nze, abasajja ab'oluganda, newakubadde nga saakola kibi ku bantu newakubadde ku mpisa za bajjajjaffe, naye nnasibibwa ne mpeebwayo mu mikono gy'Abaruumi mu Yerusaalemi:"},
{"verse" : "18 abo bwe baamala okunkemereza ne baagala okunsumulula, kuhanga tewaali nsonga gye ndi yakunzisa."},
{"verse" : "19 Naye Abayudaaya bwe baagaana, ne mpalirizibwa okujulira Kayisaali, si ng'alina ekigambo okuloopa eggwanga lyaffe."},
{"verse" : "20 Kale olw'ensonga eyo mbayise okundaba n'okwogera nange: kubanga olw'essuubi lya Isiraeri nsibiddwa n'olujegere lun o."},
{"verse" : "21 Bo ne bamugamba nti Ffe so tetuweebwunga bbaluwa za bigambo byo okuva mu Buyudaaya, so tewali ku b'oluganda eyali azze n'atubuulira oba n'ayogera ekigambo ekibi ku ggwe. "},
{"verse" : "22 Naye twagala okuwulira okuva gy'oli by'olowooza: kubanga ebigambo by'enzikiriza eno, tumanyi nti kiwerebwa wouna wonna."},
{"verse" : "23 Ne bamulaga olunaku ne bajja bangi gy'ali mukisulo; n'abannyonnyola ng'ategeeza obwakabaka bwa Katonda, era ng'abakkirizisa ebigambo bya Yesu mu mateeka ga Musa ne mu bya bannabbi okusooka enkya okutuusa akawungeezi."},
{"verse" : "24 Abamu ne bakkiriza bye yayogera, abamu ne batakkiriza."},
{"verse" : "25 Bwe bataatabagana bokka na bokka, ne bagenda, Pawulo bwe yamala okwogera ekigambo kimu, nti Omwoyo Omutukuvu yagamba bulungi bajjajjammwe mu nnabbi Isaaya"},
{"verse" : "26 ng'agamba nti Genda eri abantu bano, oyogere nti Okuwulira muliwulira, ne mutategeera; Okulaba muliraba, ne muteetegeereza:"},               
{"verse" : "27 Kubanga omutima gw'abantu bano gusavuwadde, N'amatu gaabwe bawulira bubi, N'amaaso gaabwe bagazibye; Baleme okulaban'amaaso, N'okuwulira n'amatu, N'okutegeera n'omutima gwabwe, N'okukyuka, Nze okubawonya."},
{"verse" : "28 Kale mutegeere nti obulokozi bwa Katonda buno buweerezebbwa ab'amawanga : nabo balibuwulira."},
{"verse" : "29 Bwe yayogera ebigambo ebyo, Abayudaaya ne bagenda nga bawakana nnyo bokka na bokka.]"},
{"verse" : "30 N'amalayo emyaka ebiri miramba ewuwe yekka mu njugye yapangisa, n'asembezanga bonna abajjanga gy'ali,"},
{"verse" : "31 ng'abuuliranga obwakabaka bwa Katonda, era ng'ayigirizanga n'obugumu bwonna ebigambo bya Mukama Yesu Kristo, n'ataziyizibwanga."}
]