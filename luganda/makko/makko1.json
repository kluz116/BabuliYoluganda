[{"title" : "Yokaana Omubatiza alongoosa oluguudo lwa Mukama"},
{"verse" : "1:1 Okusooka kw'enjiri ya Yesu Kristo, Omwana wa Katonda."},
{"verse" : "2 Ngabwe kyawandiikibwa mu nnabbi Isaaya nti Laba, nze ntuma omubaka wange mu maaso go, Alirongoosa oluguudo lwo;"},
{"verse" : "3 Eddoboozi lye ayogerera waggulu mu ddungu nti Mulongoose oluguudo lwa Mukama, Muluŋŋamye amakubo ge;"},                
{"verse" : "4 Yokaana yajja eyabatiza mu ddungu n'abuulira okubatizibwa okw'okwenenya olw'okuggibwako ebibi."},                
{"verse" : "5 N' ensi yonna ey'e Buyudaaya n'ab'e Yerusaalemi bonna ne bavaayo ne bajja gy'ali ne babatizibwa ye mu mugga Yoludaani nga baatula ebibi byabwe."},
{"verse" : "6 Ne Yokaana yayambalanga byoya bya ŋŋamira, n'olukoba lw'eddibamu kiwato kye, ng'alya enzige n'omubisi gw'enjuki ez'omu nsiko."},      
{"verse" : "7 N'abuulira ng'agamba nti Ajja ennyuma wange ye ansinga amaanyi, so sisaanira kukutama kutuggulula lukoba lwa ngatto ze."},
{"verse" : "8 Nze nababatiza n'amazzi, naye oyo alibabatiza n'Omwoyo Omutukuvu."},
{"verse" : "9 Awo olwatuuka mu nnaku ezo Yesu n'ava e Nazaaleesi eky'e Ggaliraaya n'ajja okubatizibwa Yokaana mu Yoludaani."},
{"verse" : "10 Amangu ago bwe yava mu mazzi, n'alaba eggulu nga liyulise, n'Omwoyo ng'ali ng'ejjiba ng'akka ku ye:"},
{"verse" : "11 n'eddoboozi ne lifuluma mu ggulu erigamba nti Ggwe Mwana wange gwe njagal a, gwe nsanyukira ennyo."},
{"verse" : "12 Amangu ago Omwoyo n'amugobera mu ddungu."},     
{"verse" : "13 N'amalayo mu ddungu ennaku amakumi ana ng'akemebwa Setaani;n'aba wamu n'ensolo; bamalayika ne bamuweereza."},     
{"verse" : "14 Awo oluvannyuma Yokaana ng'amaze okuweebwayo, Yesu n'ajja e Ggaliraaya, ng'abuulira enjiri ya Katonda,"},
{"verse" : "15 ng'agamba nti Ekiseera kituuse, obwakabaka bwa Katonda busembedde, mwenenye, mukkirize enjiri."},
{"verse" : "16 Bwe yaling'ayita ku lubalama lw'ennyanja ey'e Ggaliraaya n'alaba Simoonine Andereya muganda wa Simooni nga basuula omugonjo mu nnyanja, kubanga baali bavubi. "},
{"verse" : "17 Yesu n'abagamba nti Mujje muyite nange, ndibafuula abavubi b'abantu. "},
{"verse" : "18 Amangu ago ne baleka awo emigonjo ne bagenda naye."},
{"verse" : "19 Bwe yasemberayo mu maaso katono, n'alaba Yakobo omwana wa Zebbedaayo ne Yokaana muganda we, abo bombi baali mu lyato n ga bayunga emigonjo."},
{"verse" : "20 Amangu ago n'abayita: ne baleka awo kitaabwe Zebbedaayo mu lyato ng'ali n'abo abakolera empeera, ne bamugoberera "},
{"verse" : " 21 Ne bayingira e Kaperunawumu; amangu ago ku lunaku lwa ssabbiiti n'ayingira mu kkuŋŋaaniro n'ayigiriza."},
{"verse" : "22 Ne bawuniikirira olw'okuyigiriza kwe: kubanga yabayigiriza nga ye nnyini buyinza, so si ng' abawandiisi."},
{"verse" : "23 Amangu ago mu kkuŋŋaaniro lyabwe mwalimu omuntu aliko dayimooni omubi; n'akaaba"},
{"verse" : "24 nga agamba nti Otuvunaana ki, Yesu ow'e Nazaaleesi? ozze kutuzikiriza? nkumanyi ggwe, ggwe oli Mutukuvu wa Katonda."},                
{"verse" : "25 Yesu n'amuboggolera ng'agamba nti Bunira, muveeko."},
{"verse" : "26 Dayimooni n'amutaagula n'akaaba eddoboozi ddene n'amuvaako."},
{"verse" : "27 Ne beewuun ya bonna, ne beebuuzaganya nga bagamba nti kiki kino? okuyigirizakuggya! alagira n'obuyinza dayimooni ne bamuwulira."},                      
{"verse" : "28 Amangu ago ettutumu lye ne libuna ensi yonna eriraanye Ggaliraaya."},
{"verse" : "29 Amangu ago bwe baafuluma mu kkuŋŋaaniro ne bagenda wamu ne Yakobo ne Yokaana mu nnyumba ya Simooni ne Andereya."},
{"verse" : "30 Awo nnyina mukazi wa Simooni yali ng'agalamidde ng'alwadde omusujja; amangu ago ne bamubuulira bw'ali:"},
{"verse" : "31 n'ajja n'amukwata ku mukono n'amugolokosa, omusujja ne gumuwonako, n'abaweereza."},
{"verse" : "32 Awo olweggulo, enjuba ng'egudde, ne bamuleetera abalwadde bonna, n'abo abaliko dayimooni."},
{"verse" : "33 N'ekibuga kyonna ne kikuŋŋaanira ku wankaaki."},
{"verse" : "34 N'awonya bangi abaali balwadde endwadde nnyingi, n'agoba dayimooni bangi n'atabaganya kwogera kubanga baamumanya."},
{"verse" : "35 Awo mu makya ennyo, nga bukyali kiro, n'agolokoka n'afuluma n'agenda mu ddungu, n'asabira eyo."},
{"verse" : "36 Simooni n'abo abaali naye ne bamugoberera;"},
{"verse" : "37 ne bamulaba ne bamugamba nti Bonna bakunoonya."},                
{"verse" : "38 N'abagamba nti Tugende awalala mu bibugaebiri okumpi mbuulir n'eyo; kubanga ekyo kye nnajjirira."},
{"verse" : "39 N'ayingira mu makuŋŋaaniro gaabwe mu Ggaliraaya yonna, ng'abuulira ng'agoba dayimooni. "},
{"verse" : "40 Omugenge n'ajja gy'ali, ng'amwegayirira ng'amufukaamirira ng'amugamba nti Bw'oyagala, oyinza okunnongoosa."},      
{"verse" : "41 N'amusaasira n'agolola omukono gwe n'amukwatako n'amugamba nti Njagala; longooka."},
{"verse" : "42 Amangu ag ebigenge bye ne bimuwonako n'a longooka."},
{"verse" : "43 N'amukuutira nnyo amangu ago n'amusindika "},
{"verse" : "44 n'amugamba nti Laba tobuulirako muntu; naye genda weeyoleke eri kabona, oweeyo olw'okulongooka kwo Musa bye yalagira okuba omujulirwa gye bali."},
{"verse" : "45 Naye n'afuluma, n'asooka okukibuulira ennyo n'okubunya ekigambo, n'okuyinza n'atayinza Yesu okuyingira nat mu kibuga mu lwatu, naye yali bweru mu malungu; ne bajja gy'ali nga bava wonna wonna."}
]