[{"verse" : "8:1 Naye ku ebyo ebiweebwa eri ebifaananyi: tumanyi nga tulina fenna okutegeera. Okutegeera kwegulumizisa, naye okwagala kuzimba."},
{"verse" : "2 Omuntu bw'alowoozanga ng'aliko ky'ategedde, nga tannategeera nga bwe kimugwanira okutegeera;"},
{"verse" : "3 naye omuntu bw'ayagala Katonda, oyo ategeerwa ye."},            
{"verse" : "4 Kale ku kulyanga ebiweebwa eri ebifaanan yi, tumanyi ng'ekifaananyi si kintu mu nsi, era nga tewali Katonda omulala wabula omu."},
{"verse" : "5 Kuba newakubadde nga waliwo abayitibwa bakatonda, oba mu ggulu, oba mu nsi; nga bwe waliwo bakatonda abangi n'abaamiabangi;"},
{"verse" : "6 naye gye tuli waliwo Katonda omu, Kitaffe, omuva byonna, n affe tuli ku bw'oyo; ne Mukama waffe omu, Yesu Kristo, abeesaawo byonna, era atubeesaawa ffe:"},
{"verse" : "7 Naye okutegeera okwo tekuli mu bantu bonn a: naye abalala; kubanga baamanyiira ebifaananyi okutuusa kaakano,balya ng'ekiweereddwa eri ekifaananyi; n'omwoyo gwabwe, kubanga munafu, gubeera n'empitambi:"},               
{"verse" : "8 Naye ekyokulya tekitusiimisa eri Katonda: era bwe tutalya tetuweebuuka: era bwe tulya tetweyongerako."},
{"verse" : "9 Naye mwekuumenga mpozzi obuyinza bwammwe obwo bulemenga okuba enkonge eri abanafu."},
{"verse" : "10 Kubanga omuntu bw'akulaba ggwe alina okutegeera ng'otudde ku mmere mu ssabo ly'ekifaananyi; omwoyo gw'oyo, bw'aba nga munafu, teguliguma kulya ebiweebwa eri ebifaananyi?"},
{"verse" : "11 Kubanga omunafu abula olw'okutegeera kwo, ow'oluganda Kristo gwe yafiirira."},
{"verse" : "12 Era bwe kityo, bwe mwonoonanga ab'oluganda era n e mufumita omwoyo gwabwe, bwe guba nga munafu, nga mwonoona Kristo."},
{"verse" : "13 Kale, eba ng'ekyokulya kyesittaza muganda wange, siiryenga nnyama emirembe gyonna, nnemenga okwesittaza muganda wange."}
]