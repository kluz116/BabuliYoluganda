[
{"verse" : "10:1 Kubanga ssaagala mmwe obutategeera, ab'oluganda, bajjajjaffe bonna bwe baali wansi w'ekire, era bonna bwe baayita mu nnyanja;"},
{"verse" : "2 era bonna bwe baabatizibwa eri Musa mu kire ne mu nnyanja;"},               
{"verse" : "3 era bonna ne balyanga emmere emu ey'omwoyo; era bonna ne banywanga ekyoku nywa ekimu eky'omwoyo:"},          
{"verse" : "4 kubanga baanywanga mu lwazi olw'omwoyo olwabagobereranga: n'olwazi olwo lwali Kristo."},
{"verse" : "5 Naye bangi ku bo Katonda teyabasiima: kubanga baazikiririzibwa mu ddungu."},
{"verse" : "6 Naye ebyo byali byakulabirako gye tuli, tulemenga okwegomba ebibi, eranga bo bwe beegomba."},
{"verse" : "7 So temubanga basinza ba bifaananyi, ng'abamu ku bo: nga bwe kyawandiikibwa nti Abantu ne batuula okulya n'okunywa,ne bagolokoka okuzannya."},
{"verse" : "8 Era tetwendanga, ng'abamu ku bo bwe baayenda, ne bagwa ku luaaku olumu obukumi bubiri mu enkumi ssatu."},
{"verse" : "9 Era tetukemanga Mukama waffe, ng'abamu ku bo bwe baakema, emisota egyo ne gibatta."},
{"verse" : "10 Era temwemulugunyanga, ng'abamu ku bo bwe beemulugunya, ne bazikirizibwa omuzikiriza."},
{"verse" : "11 Naye ebyo byababaako abo okubeeranga ebyokulabirako; era byawandiikibwa olw'okutulabulanga ffe abatuukiddwako enkomerero z'emirembe."},
{"verse" : "12 Kale alowooza ng'ayimiridde yeekuumenga aleme okugwa."},
{"verse" : "13 Siwali kukema okubakwata okutali kwa bantu: naye Katonda mwesigwa, ataabaganyenga kukemebwa okusinga bwe muyinza; naye awamu n'okukemebwa era anassangawo n'obuddukira; mulyoke muyinzenga okugumiikiriza"},
{"verse" : "14 Kale, baganda bange, muddukenga okusinza ebifaananyi."},
{"verse" : "15 Mbagamba ng'abalina amagezi; mulowooze kye njogera."},               
{"verse" : "16 Ekikompe eky'omukisa, kye tusabira omukisa, si kwe kusseekimu omusaayi gwa Kristo?Omugaati gwe tumenyaamenya si kwe kusseekimu omubiri gwa Kristo?"},
{"verse" : "17 kubanga ffe abangi tuli mugaati gumu, omubiri gumu: kubanga fenna tugabana omugaati gumu."},
{"verse" : "18 Mulabe Isiraeri ow'omubiri: abalya ssaddaaka tebassa kimu na kyoto?"},
{"verse" : "19 Kale njogera ki? ekiweebwa eri ekifaananyi n ga kintu, oba ekifaananyi nga kintu?"},
{"verse" : "20 Naye njogera ng'ab'amawanga bye bawaayo bawa eri balubaale, so si eri Katonda: nange ssaagala mmwe kubeeranga abassee kimu ne balubaale."},
{"verse" : "21 Temuyinza kunywa ku kikompe kya Mukama waffe ne ku kikompe kya balubaale: temuyinza kugabana ku mmeeza ya Mukama waffe ne ku mmeeza ya balubaale."},
{"verse" : "22 Oba Mukama waffe tumukwasa obuggya? ffe tumusinga amaanyi?"},
{"verse" : "23 Byonna birungi; naye ebisaana si byonna. Byonna birungi, naye ebizimbasi byonna."},            
{"verse" : "24 Omuntu yenna tanoonyanga bibye yekka, wabula ebya munne."},
{"verse" : "25 Buli kye batundanga mu katale, mukiryanga, nga temubuuzizza kigambo olw'omwoyo;"},
{"verse" : "26 kubanga ensi ya Mukama waffe, n'okujjula kwayo."},               
{"verse" : "27 Omu ku abo abatakkiriza bw'abayitanga, nammwe bwe mwagalanga okugenda; ekiteekebwanga mu maaso gammwe mukiryanga, nga temubuuzizza kigambo olw'omwoyo;"},
{"verse" : "28 Naye omuntu bw'abagambanga nti Kino kyaweebwa okubeera ssaddaaka, temukiryanga ku lw'oya abuulidde, n'olw'omwoyo:"},
{"verse" : "29 bwe njogera omwoyo, si gugwo ggwe naye gwa mulala; kubanga eddembe lyange lwaki okusalirwa omusango n'omwoyo gw'omulala?"},
{"verse" : "30 Nze bwe ndya n'okwebaza, kiki ekinvumya olw'ekyo kye nneebaza?"},
{"verse" : "31 Kale oba nga mulya, oba nga munywa, oba nga mukola ekigambo kyonna kyonna, mukolenga byonna olw'ekitiibwa kya Katonda."},
{"verse" : "32 Temuleetanga ekyesittaza eri Abayudaaya, newakubadde eri Abayonaani, newakubadde eri ekkanisa ya Katonda:"},
{"verse" : "33 era n ga nange bwe nsanya magoba gange nze, wabula ag'abangi; balyoke balokoke."}
]