[
{"title" : "Kristo eyakomererwa"},
{"verse" : "2:1 Nange, ab'oluganda, bwe nnajja gye mu, sajja na maanyimangi ag'ebigambo oba amagezi nga mbabuulira ekyama kya Katonda,"},
{"verse" : "2 Kubanga nnamalirira obutamanya kigambo mu mmwe, wabula Yesu Kristo era oyo eyakomererwa."},               
{"verse" : "3 Nange nnabeeranga nammwe mu bunafu ne mu kutya ne mu kukankana okungi."},
{"verse" : "4 N'ekigambo kyange n'okubuulira kwange tebyabanga mu bigambo eby'amagezi ebisendasenda, wabula mu kutegeeza kw'Omwoyo n'amaanyi:"},
{"verse" : "5 okukkiriza kwammwe kulemenga okubeera mu magezi g'abantu, wabula mu maanyi ga Katonda."},
{"verse" : "6 Naye amagezi tugoogera mu abo abatuukirira: naye amagezi agatali ga mu mirembe gino, era agatali ga bakulu ab'omu mirembe gino, abaggwaawo:"},
{"verse" : "7 naye twogera amagezi ga Katonda mu kyama, gali agakisibwa, Katonda ge yalagira edda ensi nga tezinnabaawo olw'ekitiibwa kyaffe:"},
{"verse" : "8 abakulu bonna ab'omu mirembe gino ge batategeeranga n'omu: kuba singa baagategeera, tebandikomeredde Mukama wa kitiibwa:"},
{"verse" : "9 naye nga bwe kyawandiikibwa nti Eriiso bye litalabangako, n'okutu bye kutawuliranga, N'ebitayingiranga mu mutima gwa muntu, Byonna Katonda byeyategekera abamwagala."},
{"verse" : "10 Naye ffe Katonda yatubibikkulira ku bw'Omwoyo: kubanga Omwoyo anoonya byonna era n'ebitategeerekeka ebya Katonda."},
{"verse" : "11 Kubanga muntu ki ategeera eby'omuntu wabula omwoyo gw'omuntu oguli mu ye? era bwe kityo n'ebya Katonda siwali abitegeera wabula Omwoyo gwa Katonda."},
{"verse" : "12 Naye ffe tetwaweebwa mwoyo gwa nsi, wabula omwoyo oguva eri Katonda, tulyoke tutegeerenga Katonda by'atuwa obuwa."},
{"verse" : "13 N'okwogera twogera ebyo, si mu bigambo amagezi g'abantu bye gayigiriza, wabula Omwoyo by'ayigiriza; bwe tugeraageranya eby'omwoyo n'eby'omwoyo."},
{"verse" : "14 Naye omuntu ow'omukka obukka takkiriza bya Mwoyo gwa Katonda: kubanga bya busirusiru gy'al i; era tayinza kabitegeera, kubanga bikeberwa na mwoyo."},
{"verse" : "15 Naye omun tu ow'omwoyo akebera byonna, aaye ye yennyini takeberwa muntuyenna."},
{"verse" : "16 Kubanga ani eyali ategedde okulowooza kwa Mukama waffe, alyoke amuyigirize? Naye ffe tulina okulowooza kwa Kristo."} 
]