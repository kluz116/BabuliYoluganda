[{"verse" : "1:1 Pawulo, omusibe wa Kristo Yesu ne Timoseewo ow'oluganda, eri Firemooni omwagalwa era mukozi munnaffe,"},
{"verse" : "2 ne Apofiya ow'oluganda ne Alukipo mulwanyi munnaffe, n'ekkanisa eri mu nnyumbayo:"},
{"verse" : "3 ekisa n'emirembe ebiwa eri Katonda Kitaffe ne Mukama waffe Yesu Kristo bibeerenga gye muli."},
{"verse" : "4 Nneebaza Katonda wange ennaku zonna,nga nkwogerako mu kusaba kwange,"},               
{"verse" : "5 bwe nnawulira okwagala kwo n'okukkiriza kw'olina eri Mukama waffe Yesu n'eri abatukuvu bonna;"},
{"verse" : "6 okussa ekimu okw'okukkiriza kwo kulyoke kukolenga omulimu, mu kutegeerera ddala buli kigambo ekirungi ekiri mu mmwe, olwa Kristo."},
{"verse" : "7 Kubanga nnajaguza nnyo ne nsanyuka olw'okwagala kwo, kubanga emyoyo gy'abatukuvu wabiwummuza, ow'oluganda."},
{"verse" : "8 Kale, newakubadde nga nnina obuvumu bwonna mu Kristo okukulagira ekisaana,"},
{"verse" : "9 n aye olw'okwagala nkwegayirira bwegayirizi, kuba nfaanana nga bwendi, Pawulo omukadde, era kaakano omusibe wa Kristo Yesu:"},
{"verse" : "10 nkwegayirira olw'omwana wange, gwe nnazaalira mu busibe b wange, Onnessimo,"},
{"verse" : "11 ataakugasanga edda, naye kaakano atugasa ggwe nange:"},
{"verse" : "12 gwe nkomyawo gy'oli yennyini, ye gwe mwoyo gwange:"},
{"verse" : "13 nze gwe mbadde njagala okubeera naye gye ndi, alyoke ampeerezenga mu kifo kyo mu busibe bw'enjiri:"},
{"verse" : "14 naye ssaayagala kukola kigambo nga toteesezza, obulungi bwo buleme okubeera mu kuwalirizibwa, wabula mukwagala."},
{"verse" : "15 Kubanga mpozzi kyeyava ayawukana naawe ekiseera, olyoke obeerenga naye emirembe n'emirembe; nga takyali muddu nate, naye okusinga omuddu, ow'oluganda omwagalwa, okusinga ennyo gye ndi, naye okusingira ddala eri ggwe mu mubiri era ne mu Mukama waffe."},               
{"verse" : "16 nga takyali muddu nate, naye okusinga omuddu, ow'oluganda omwagalwa, okusinga ennyo gye ndi, naye okusingira ddala eri ggwe mu mubiriera ne mu Mukama waffe."},
{"verse" : "17 Kale oba ng'ondowooza nze okubeera munno, musembeze oyo nga nze."},
{"verse" : "18 Naye oba nga yakwonoona oba abanjibwa, mbalira nze ekyo;"},
{"verse" : "19 nze Pawulo mpandiise n'omukono gwange, nze ndisasula: nneme okukugamba nga nkubanja era naawe wekka nate."},
{"verse" : "20 Kale, ow'oluganda, onsanyuse mu Mukama waffe: owummuze omwoyo gwange mu Kristo."},
{"verse" : "21 Nkuwandiikidde nga nneesiga obugonvu bwo, nga mmanyi ng'olikola era okusinga bye njogera."},
{"verse" : "22 Naye era nate onnongoosereze aw'okusula: kubanga nsuubira olw'okusaba kwammwe muliweebwa okundaba."},
{"verse" : "23 Eyafula musibe munnange mu Kristo Yesu, akulamusizza;"},
{"verse" : "24 ne Makko, Alisutaluuko, Dema, Lukka, bakozi bannange."},
{"verse" : "25 Ekisa kya Mukama waffe Yesu Kristo kibeerenga n 'omwoyo gwammwe. Amiina."}
]