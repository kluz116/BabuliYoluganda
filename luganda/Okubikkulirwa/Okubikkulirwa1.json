[{"verse" : "1:1 Okubikkulirwa kwa Yesu Kristo Katonda kwe yamuwa okulaga abaddu be ebigwanira okubaawo amangu: n'abuulirira mu malayika we ng'amutuma eri omuddu we Yokaana,"},        
{"verse" : "2 eyategeeza ekigambo kya Katonda n'okutegeeza kwa Yesu Kristo, byonna bye yalaba."},
{"verse" : "3 Alina omukisa oyo asoma, n'abo abawulira ebigambo by'obunnabbi buno, era n'abakwata ebiwandiikiddwa mu bwo: kubanga ekiseera kiri kumpi."},
{"verse" : "4 Yokaana eri ekkanisa omusanvu ez'omu Asiya: ekisa kibeerenganammwe n'emirembe ebiva eri oyo abaawo era eyabaawo era ajja oku baawo; era ebiva eri emyoyo omusanvu egiri mu maaso g'entebe ye; "},
{"verse" : "5 era ebiva eri Yesu Kristo, omujulirwa omwesigwa, omubereberye w'abafu,era afuga bakabaka b'omu nsi. Atwagala, era eyatusumulula mu bibibyaffe olw'omusaayi gwe;"},               
{"verse" : "6 n'atufuula obwakabaka, bakabona eri Katonda Kitaawe; ekitiibwa n'obuyinza bibeerenga eri oyo emirembe n'emirembe. Amiina."},
{"verse" : "7 Laba, ajjan'ebire era buli liiso lirimulaba, n'abo abaamufumita; n'ebika byonna eby'omu nsi birimukubira ebiwoobe. Weewaawo, Amiina:"},
{"verse" : "8 Nze ndi Alufa ne Omega, bw'ayogera Mukama Katonda, abaawo era eyabaawo era ajja okubaawo, Omuyinza w'ebintu byonna."},
{"verse" : "9 Nze Yokaana muganda wammwe era assa ekimu mu kubonaabona ne mu bwakabaka ne mu kugumiikiriza ebiri mu Yesu, nnali kizinga ekiyitibwa Patumo, olw'ekigambo kya Katonda era n'olw'okutegeeza kwa Yesu."},
{"verse" : "10 Nnali mu Mwoyo ku lunaku lwa Mukama ne mpulira ennyuma wange eddoboozi ddene, ng'ery'akagombe,"},
{"verse" : "11 nga koogera nti Nze Alufa ne Omega, era Ky'olaba, wandiika mu kitabo, okiweereze ekkanisa omusanvu; eri Efeso, n'eri Sumuna, n'eri Perugamo, n'eri Suwatira, n'eri Saadi, n'eri Fira derufiya, n'eri Lawodikiya."},
{"verse" : "12 Ne nkyuka okulaba eddoboozi eryayogera nange. Bwe nnakyuka, ne ndaba ettabaaza musanvu eza zaabu;"},
{"verse" : "13 ne wakati w'ettabaaza ne ndaba afaanana ng'omwana w'omuatu, ng'ayambadde okutuuka ku bigere, era ng'asibiddwa mu kifuba olukoba olwa zaabu."},
{"verse" : "14 N'omutwe gwe n'enviiri ze nga zitukula ng'ebyoya by'endiga ebitukula ng'omuzira; n'amaaso ge ng'ennimi z'omuliro;"},
{"verse" : "15 n'ebigere bye nga bifaanana ng'ekikomo ekizigule, ng'ekirongoosebbwa mu muliro; n'eddoboozi lye nga liri ng'eddoboozi ly'amazzi amangi."},
{"verse" : "16 Era ng'akutte mu mukono gwe ogwa ddyo emmunyeenye musanvu: ne mu kamwa ke ne muvaamu ekitala ekisala eky'obwogi obubiri: n' obwenyi bwe nga buli ng'enjuba bw'eyaka mu maanyi gaayo."},
{"verse" : "17 Bwe nnamulaba, ne ngwa ku bigere bye ng'afudde. N'anteekako omukono gwe ogwa ddyo, ng'ayogera nti Totya; nze w'olubereberye era ow'enkomerero,"},
{"verse" : "18 era Omulamu; era nnali nfudde, era, laba, ndi mulamu emirembe n'emirembe, era nnina. ebisutmiluzo eby'okufa n'eby'Emagombe:"},               
{"verse" : "19 Kale wandiika by'olabye, n'ebiriwo, n'ebigenda okubaawo oluvannyuma lw'ebyo;"},
{"verse" : "20 ekyama ky'emmunyeenye omusanvu z'olabye mu mukono gwange ogwa ddyo n'ettabaaza omusanvu eza zaabu. Emmunyeenye omusanvu be bamalayika b'ekkanisa omusanvu: n'ettabaaza omusanvu ze kkanisa omusanvu"}
]