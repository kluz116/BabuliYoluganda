[                 
{"verse" : "2:1 Eri malayika ow'ekkanisa ey'omu Efeso wandiika nti Bw'ati bw'ayogera oyo akwata emmunyeeye omusanvu mu mukono gwe ogwa ddyo, atambulira wakati w'ettabaaza omusanvu eza zaabu, nti"},
{"verse" : "2 Mmanyi ebikolwa byo, n'okufuba kwo n'okugumiikiriza kwo, era nga toyinza kugumiikiriza babi, era wabakema abeeyita abatume so nga si bo, era wabalaba nga balimba;"},
{"verse" : "3 era olina okugumiikiriza, era waguma olw'erinnya lyange, so tewakoowa. "},
{"verse" : "4 Naye nnina ensonga ku ggwe, kubanga waleka okwagala kwo okw'olubereberye. "},
{"verse" : "5 Kale jjukira gye wagwa, weenenye, okolenga ebikolwa eby'olubereberye; bw'otalikola bw'otyo, njija gy'oli, era ndiggyawo ettabaaza yo mu kifo kyayo, bw'otalyenenya."},
{"verse" : " 6 Naye kino ky'olina kubanga okyawa ebikolwa by'Abanikolayiti, nange bye nkyawa."},
{"verse" : "7 Alina okutu awulire Omwoyo ky'agamba ekkanisa. Awangula ndimuwa okulya ku muti ogw'obulamu, oguli wakati mu lusuku lwa Katonda."},
{"verse" : "8 Era eri malayika ow'ekkanisa ey'omu Samuna wandiika nti Bw'ati bw'ayogera ow'olubereberye era ow'enkomerero, eyali afudde n'aba omulamu nti"},
{"verse" : "9 Mmanyi okubonaabona kwo n'obwavu bwo (naye oli mugagga), n'okuwoola kw'abo abeeyita Abayudaaya so nga si bo, naye kkuŋŋaaniro lya Setaani."},               
{"verse" : "10 Totya by'ogenda okubonaabona: laba, omulyolyomi oyo agenda okusuula abamu mu mmwe mu kkomera, mukemebwe; era mulibonaabonera ennaku kkumi. Beeranga mwesigwa okutuusa okufa, nange ndikuwa engule ey'obulamu."},
{"verse" : "11 Alina okutu awutire Omwoyo ky'agamba ekkanisa. Awangula talirumwa n'akatono kufa kwa kubiri."},
{"verse" : "12 Era eri malayika ow'ekkanisa ey'omu Perugamo wandiika nti Bw'ati bw'ayogera oyo alina ekitala ekisala eky'obwogi obubiri, nti"},
{"verse" : "13 Mmanyi gy'otuula awali entebe ey'obwakabaka eya Setaani: era okwata erinnya lyange, so teweegaana kukkiriza kwange era ne mu nnaku za Antipa, omujulirwa wan ge omusajja wange omwesigwa, eyattirwa ewammwe, Setaani w'atuula."},
{"verse" : "14 Naye nnina ensonga ku ggwe si nnyingi, kubanga olina eyo abakwata okuyigiriza kwa Balamu, eyayigiriza Balaki okuteeka enkonge mu maaso g'abaanaba Isiraeri, okulya ebyaweebwa eri ebifaananyi n'okwenda"},
{"verse" : "15 Era naawe bw'otyo olina abakwata okuyigiriza kw'Abanikolayiti."},
{"verse" : "16 Kale weenenye; naye bw'otalyenenya, njija gy'oli mangu, era ndirwana nabo n'ekitala eky'omu kamwa kange."},
{"verse" : "17 Alina okutu awulire Omwoyo ky'agamba ekkanisa. Awangula ndimuwa ku maanu eyakwekebwa, era ndimuwa, ejjinja ejjeru era ku jjinja kuwandiikiddwako erinnya eriggya: omuntu yenna ly'atamanyi wabula aweebwa:"},
{"verse" : "18 Era eri malayika ow'ekkanisa ey'omu Suwatira wandiika nti Bw'ati bw'ayogera Omwana waKatonda, alina amaaso agali ng'ennimi z'omuliro, n'ebigere bye ebi faanana ng'ekikomo ekizigule, nti"},
{"verse" : "19 Mmanyi ebikolwa byo n'okwagala n'okukkiriza n'okuweereza n'okugumiikiriza kwo, n'ebikolwa byo eby'oluvannyuma nga bingi okusinga eby'olubereberye."},
{"verse" : "20 Nayennina ensonga ku ggwe, kubanga oleka omukazi oli Yezeberi, eyeeyita n nabbi; n'ayigiriza n'akyamya abaddu bange okwendanga, n'okulyanga ebyaweebwa eri ebifaananyi."},           
{"verse" : "21 Era nnamuwa ebbanga okwen enya; n'atayagala kwenenya mu bwenzi bwe."},
{"verse" : "22 Laba mmusuula ku kiriri, n'abo abenda naye mu kubonaabona okungi, bwe bateenenya mu bikolwabye. "},               
{"verse" : "23 Era n'abaana be ndibatta n'olumbe; ekkanisa zonna ne zitegeera nga nze nzuuyo akebera emmeeme n'emitima : era ndiwa buli muntu mu mmwe ng'ebikolwa byammwe bwe biri."},
{"verse" : "24 Naye mmwe mbagamba, abasigalawo ab'omu Suwatira, bonna abatalina kuyigiriza kuno, abatamanyi bya buziba bya Setaani, nga bwe boogera; sibateekako mmwe mugugu mulala."},
{"verse" : "25 Wabula kye mulina mukikwatenga, okutuusa lwe ndijja."},
{"verse" : "26 Era awangula n'akwatanga ebikolwa byange okutuusa ku nkomerero, oyo ndimuwa amaanyi ku mawanga:"},
{"verse" : "27 era alibalunda n'omuggo gw'ekyuma, ng'eb ibya ebibumbe bwe byatikayatika; era nange nga bwe nnaweebwaKitange;"},
{"verse" : "28 era ndimuwa emmunyeenye ey'enkya."},
{"verse" : "29 Alina okutu awulire Omwoyo ky'agamba ekkanisa."}
]